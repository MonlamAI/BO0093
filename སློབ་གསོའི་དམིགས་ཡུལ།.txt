,,
བོད་འགྱུར་སློབ་གསོའི་ཀློག་དེབ།
Alfred North
(1861-1
སློབ་གསོའི་དམིགས་ཡུལ།
THE AIMS OF EDUCATION
རྩོམ་པ་བོ། ཨལ་ཧྥེར་ཌི •ནོར་ཐི •ཝའེ'ཊིཏེ།
ད་འགྱུར་ལོ་ཙཱ་བ། ཐེ་བྲག་བསྟན་པ།ཨལ་ཧྥེར་ཌི ནོར་ཐི ཝའེ་ཊི་ཧེད་
(Alfred North Whitehead )ལགས་ནི་
དབྱིན་ཇིའི་མིང་དུ་གྲགས་པའི་གྲངས་
རིག་པའི་མཁས་དབང་དང་མཚན་
ཉིད་རིག་པ་བ། སློབ་གསོ་རིག་པ་བ་ཞིག་
ཡིན་ལ། ཁོང་གིས་སྔ་རྗེས་སུ་དབྱིན་ཇིའི་
ལུན་ཏོན་སློབ་གྲྭ་ཆེན་མོར་གྲངས་རིག་
པའི་སློབ་དཔོན་ཆེན་མོ་དང་། ཨ་རིའི་
ཧྭ་བོར་ཊི་གཙུག་ལག་སློབ་གྲྭ་ཆེན་མོའི་
མཚན་ཉིད་རིག་པའི་སློབ་དཔོན་སོགས་
ཀྱི་ཕྱག་ལས་གནང་འདུག ཁོང་གིས་སྐུ་
ཚེ་གང་བོར་སློབ་གསོའི་ཕྱག་ལས་གནང་
ཞིང་། སློབ་གསོའི་ལྟ་བ་དམིགས་བསལ་
བ་ཡོད་པའི་སྐྱེས་བུ་དམ་པ་ཞིག་ཡིན།སློབ་གསོའི་དམིགས་ཡུལ།
རྩོམ་པ་བོ། ཨལ་ཧྥེར་ཌི•ནོར་ཐི•ཝའེ་ཊི་ཧེད།
བོད་འགྱུར་ལོ་ཙཱ་བ། ཐེ་བྲག་བསྟན་པ།
ཡུན་ནན་རིག་རྩལ་དཔེ་སྐྲུན་ཁང་གིས་པར་དུ་བསྐྲུན།图书在版编目(CIP)数据
教育的目的/(英)怀特海(Whitehead, A。N著;
特扎・旦巴译,云南文艺出版社,2018.10
ISBN978-7-5496-0614-6
1.①教…II。①怀…②特…③世…III。教育目
的一文集IV。① G40-011
中国版本图书馆CIP数据核字(2012)第228546号
教育的目的
作者:怀特海
译者:特扎·旦巴
责任编辑:普秋
封面设计:扎西多杰
编辑员:贡布多杰 才让扎西
版次:2018年10月第1版
印次:2018年10月第一次印刷
深圳光明印刷厂印刷
开本:890×1280/32
印数: 1-2000
1SBN978-7-5496-0614-6
定价/40.00 元
版权所有侵权必究དཀར་ཆག
; ཕྱུ་༽སྟ ད་དཔེ་མཛད།
Acc. No. 008389,
Gyuto Library
B
ལེའུ་དང་པོ། སློབ་གསོའི་དམིགས་ཡུལ།.
ལེའུ་གཉིས་པ། སློབ་གསོའི་དབྱངས་འགྲོས།.
ལེའུ་གསུམ་པ། རང་དབང་དང་སྒྲིག་ཁྲིམས་ཀྱི་དབྱངས་འགྲོས།.
ལེའུ་བཞི་བ། ལག་རྩལ་སློབ་གསོ་དང་། དེ་དང་ཚན་རིག་དང་
རྩོམ་རིག་བར་གྱི་འབྲེལ་བ།
.....4
.....48
....90
....132
སློབ་གསོའི་ཁྲོད་དུ་གནའ་བོའི་རྩོམ་རིག་གི་གོ་གནས།......84
ལེའུ་ལྔ་བ།
ལེའུ་དྲུག་པ། རྩིས་རིག་གི་ཁྲིད་ཚན།
.231
ལེའུ་བདུན་པ། སློབ་གྲྭ་ཆེན་མོ་དང་དེ་དག་གི་བྱེད་ལ་ལས།............
....268
དབྱིན་བོད་ཐ་སྙད་ཤན་སྦྱར།
....301བོད་འགྱུར་སློབ་གསོའི་ཀློག་དེབ།
ལེའུ་དང་པོ།
སློབ་གསོའི་དམིགས་ཡུལ།སློབ་གསོའི་དམིགས་ཡུལ།
རིག་གནས་ཞེས་པ་ནི་བསམ་བློའི་ཡོ་ལང་ཡིན་ལ། དེ་
ནི་མཛེས་རྟོག་དང་ཆགས་སྡང་གི་མྱོང་བ་ཡིན་པ་ལས། ཤེས་
བྱ་ཐར་ཐོར་ནི་དེ་དང་འབྲེལ་བ་རྩ་བ་ནས་མེད། ཤེས་བྱ་ཁོ་
ན་ཤེས་པའི་སྐྱེ་བོ་ནི་དཀོན་མཆོག་གིས་བསྐྲུན་པའི་འཇིག
རྟེན་ཁམས་འདིའི་སྟེང་གི་ཆེས་བེད་སྤྱོད་བྲལ་བའི་དངོས་པོ་
དེ་ཡིན། དེས་ན། ང་ཚོས་མི་སྣ་གང་འདྲའི་རིགས་གསོ་སྐྱོང་
བྱེད་པར་དམིགས་དགོས་པ་རེད་ཟེར་ན། དེ་ནི་རིག་གནས་
དང༌། དེའི་སྟེང་དུ་དམིགས་བསལ་ཁ་ཕྱོགས་ཡོད་པའི་ཆེད
ལས་ཤེས་བྱ་ལྡན་པའི་མི་སྣ་ཡིན། ཁོ་ཚོའི་ཆེད་ལས་ཤེས་བྱས་
ཁོ་ཚོར་ཡོད་ཚད་མགོ་རྩོམ་སའི་འབབ་སྟེགས་ཤིག་བསྐྲུན་རྒྱུ་
རེད་ལ། དེ་ནས། ཁོ་ཚོའི་རིག་གནས་ཀྱིས་ཁོ་ཚོ་མཚན་ཉིད་
རིག་པ་ལྟ་བུའི་ཟབ་ས་དང་སྒྱུ་རྩལ་རིག་པ་ལྟ་བུའི་མཐོ་སར་
འཁྲིད་རྒྱུ་རེད། ང་ཚོས་བློ་ལ་ངེས་དགོས་པ་ཞིག་ནི། རིན་
ཐང་བྲལ་བའི་རིག་སྟོབས་འཚར་ལོངས་འབྱུང་ཐབས་ནི་རང་
སྟོབས་ཀྱིས་འཚར་ལོངས་འབྱུང་རྒྱུ་དེ་ཡིན་ཞིང་། རིག་པ་རང་
སྟོབས་ཀྱིས་འཚར་ལོངས་འབྱུང་བའི་དུས་རིམ་ནི་ཕལ་ཆེར་
རང་ལོ་བཅུ་དྲུག་ནས་སུམ་ཅུ་བར་ཡིན། སྦྱོང་བརྡར་ལ་མཚོན་
ན། སྦྱོང་བརྡར་ཕལ་མོ་ཆེ་ནི་རང་ལོ་བཅུ་གཉིས་ཀྱི་སྔོན་དུ་
2བོད་འགྱུར་སློབ་གསོའི་ཀློག་དེབ།
ང་ཚོའི་ཨ་མ་ཚོས་ང་ཚོར་གནང་ཟིན་པ་ཡིན། ཆོས་དཔོན་
ཊེམ་ཕིལ་ལགས་ཀྱིས་གསུངས་པའི་གཏམ་བརྒྱུད་ཅིག་གིས་
ངའི་བརྗོད་དོན་གསལ་བོར་སྟོན་ཐུབ། དབྱིན་ཡུལ་རུག་བྷེ་
སློབ་གྲྭའི་ནང་གི་སློབ་མ་ཞིག་སློབ་གྲྭ་རུ་ཡོད་སྐབས་སློབ་མ་
ཧ་ཅང་དཀྱུས་མ་ཞིག་ཡིན་ནའང་། རྗེས་སོར་ནར་སོན་ནས་
ཆེན་པོར་ཆགས་རྗེས་ཧ་ཅང་གྲུབ་འབྲས་ལྡན་པའི་མི་སྣ་ཞིག་
ཏུ་གྱུར་བ་རེད། དེ་བས། སྣང་ཚུལ་འདིར་མི་ཚང་མ་ཧ་ཅང་
ཡ་མཚན་སྐྱེས་པར། དེར་ཁོང་གིས། “མི་སུ་ཞིག་ཡིན་རུང་། ཁོ་
རང་རང་ལོ་བཅོ་བརྒྱད་སྐབས་སུ་གང་འདྲ་ཞིག་ཡིན་མིན་དེ་
གཙོ་བོ་མ་ཡིན་པར། གལ་ཆེ་ཤོས་ནི་ཁོ་རང་རྗེས་སོར་གང་
འདྲ་ཞིག་ཏུ་འགྱུར་མིན་དེ་གཙོ་བོ་ཡིན།” ཞེས་ལན་གསུངས་
བྱིས་པ་ཞིག་ལ་བསམ་བློའི་གཡོ་འགུལ་ཐད་སྦྱོང་བརྡར་
པ་རེད།
སྤྲོད་སྐབས། ང་རང་གིས། “བེམ་གཟུགས་ཀྱི་ཤེས་བྱ།” ཞེས་མིང་
དུ་བཏགས་པའི་ཤེས་བྱ་འདི་རིགས་ལ་དོགས་ཟོན་བྱེད་རྒྱུ་ནི་
གལ་ཆེན་ནང་གི་དོན་ཆེན། བེམ་གཟུགས་ཀྱི་ཤེས་བྱ་ཞེས་པ་
ནི། བེད་སྤྱོད་ཅི་ཡང་མ་བཏང་ཞིང་། ཚོད་ལྟ་གཅིག་ཀྱང་མ་
བརྒྱུད་ལ། སྡེབ་སྦྱོར་གསར་པ་ཅི་ཡང་མ་བྱས་པར། ཐད་ཀར་
ཀླད་པའི་ནང་དུ་སླེབས་པའི་ཤེས་བྱ་ལ་ཟེར་བ་ཡིན་
3སློབ་གསོའི་དམིགས་ཡུལ།
སློབ་གསོའི་ལོ་རྒྱུས་ཀྱི་ཁྲོད་དུ། ཆེས་མངོན་གསལ་དོད་པའི་
སྣང་ཚུལ་ཞིག་ནི། ལྷན་སྐྱེས་ཀྱི་ཤེས་རབ་མངའ་བའི་སྐྱེས་ཆེན་
གྱི་ཕབས་རྒྱུན་ལ་བརྟེན་ནས། དུས་སྐབས་ངེས་ཅན་གྱི་རིང་
ལ་གསོན་ཤུགས་བླ་ལྷག་ཏུ་རྒྱས་མྱོང་བའི་སློབ་གཉེར་གྱི་སྡེ་
ཁག་རྣམས། མི་རབས་རྗེས་མ་ཁག་གི་རིང་ལ་ཤེས་རློམ་ཚུལ་
འཆོས་དང༌། ལུགས་སྲོལ་གཏན་སྲུང་བྱེད་ས་ཙམ་ཞིག་ཏུ་
འགྱུར་འགྲོ་བ་དེ་རེད། རྒྱུ་མཚན་ནི། ཁོ་ཚོའི་ཀླད་པའི་ནང་དུ་
བེམ་གཟུགས་ཀྱི་ཤེས་བྱའི་ཁུར་བོ་ལྕི་དྲགས་པས་ཡིན། བེམ་
གཟུགས་ཀྱི་ཤེས་བྱ་ཅན་གྱི་སློབ་གསོ་ནི་བེད་སྤྱོད་མེད་པའི་
སློབ་གསོ་ཙམ་མ་ཡིན་པར། དེ་ལ་གནོད་འཚེ་ཧ་ཅང་ཆེ་སྟེ།
རིན་ཆེན་རིལ་བུ་དུག་ཏུ་གྱུར་ན། དུག་སེལ་སྨན་བརྒྱས་བཅོས་
ཐབས་བྲལ་ཟེར་བ་ལྟར་རོ།། རིག་སྟོབས་ཀྱི་རྦ་རླབས་རྒོད་པའི་
དུས་རིམ་རེ་ཟུང་གི་རིང་ལ་རེད་མ་གཏོགས། འདས་ཟིན་པའི་
སློབ་གསོ་ནི་བེམ་གཟུགས་ཀྱི་ཤེས་བྱའི་རིམས་ནད་ཀྱིས་ཟིན་
ཡོད། རྒྱུ་མཚན་འདིའི་དབང་གིས། སྤྱིར་སློབ་གསོ་མྱོང་རྒྱུའི་
སྐལ་བ་མ་ཐོབ་ཀྱང་། འཇིག་རྟེན་འདིའི་སྟེང་དུ་མཐོང་ཐོས་
གང་མང་བསགས་ནས་ཡོང་བའི་བུད་མེད་རྣམ་དཔྱོད་ཅན་
ཚོ་རྗེས་སོར་དར་མར་གྱུར་དུས། ཁོ་མོ་ཚོ་ནི་སྤྱི་ཚོགས་ནང་གི
ཆེས་རིག་གནས་ལྡན་པའི་སྡེ་ཁག་ཏུ་འགྱུར་གྱི་ཡོད། དེའི་རྒྱུ་
4བོད་འགྱུར་སློབ་གསོའི་ཀློག་དེབ།
མཚན་ཡང༌། ཁོ་མོ་ཚོ་ནི་འཇིགས་སུ་རུང་བའི་བེམ་གཟུགས་
ཀྱི་ཤེས་བྱའི་ཁུར་བོ་ལས་བྱོལ་ཐུབ་སོང་བས་ཡིན་ནོ།། མིའི་
རིགས་འདི་རླབས་ཆེ་བའི་གྲུབ་འབྲས་ཀྱི་ཕྱོགས་སུ་སྐུལ་འདེད་
བཏང་མྱོང་བའི་རིག་སྟོབས་ཀྱི་གསར་བརྗེ་རེ་རེ་ནི། བེམ་
གཟུགས་ཀྱི་ཤེས་བྱ་ལ་ཁ་གཏད་པའི་འཛེམ་མེད་ཀྱི་གྱེན་ལོག
རེ་རེ་ཡིན། འོན་ཀྱང་། ཡིད་སྐྱོ་བ་ཞིག་ལ། ཁོ་ཚོས་འགྲོ་བ་མིའི་
རིགས་ཀྱི་སེམས་ཁམས་རྩ་བ་ནས་མ་རྟོགས་པའི་རྐྱེན་གྱིས།
ཁོ་ཚོས་ཀྱང་རང་ཉིད་ཀྱི་འདོད་མོས་དང་མཐུན་པའི་བེམ་
གཟུགས་ཀྱི་ཤེས་བྱ་ཚུད་པའི་སློབ་གསོའི་ལམ་ལུགས་ག་གེ་མོ་
ཞིག་གསར་གཏོད་བྱས་ནས། འགྲོ་བ་མིའི་རིགས་ཀྱི་རིག་པ་མུ་
མཐུད་དུ་འཆིང་ཐག་གིས་འཆིང་གི་ཡོད།
Ê !
ད་ལྟ། ང་ཚོ་རང་ཉིད་ཀྱི་སློབ་གསོའི་ལམ་ལུགས་ཁྲོད་དུ།
ང་ཚོས་སྐམ་རུལ་དུ་སོང་བའི་བསམ་བློ་འདི་རིགས་ཇི་ལྟར་
འགོག་རྒོལ་བྱེད་མིན་ཐད་བགྲོ་གླེང་བྱེད། ང་ཚོས་ཐོག་མར་
འདི་ནས་སློབ་གསོའི་བཀའ་རྒྱ་གཉིས་སྒྲོག་རྒྱུ་ཡིན། “འཁྲིད་
བྱའི་བསླབ་གཞི་མང་དྲགས་མ་འགྲོ།” འོན་ཀྱང་། “གང་ཞིག་
འཁྲིད་པ་དེ་ཕུ་ཐག་ཆོད་པ་ཞིག་འཁྲིད་རོགས།” བསླབ་གཞི་
འདྲ་མིན་སྣ་ཚོགས་ཀྱི་ཆ་ཤས་ཆུང་ཆུང་རེ་ཁྲིད་པའི་མཇུག་
འབྲས་ནི། གཞན་དབང་གིས་སླེབས་ཤིང་ཕན་ཚུན་འབྲེལ་མ་
5སློབ་གསོའི་དམིགས་ཡུལ།
ཆགས་པའི་ཤེས་བྱ་སྣ་ཚོགས་ཡིན་ལ། ཤེས་བྱ་འདི་རིགས་ལ་
གསོན་ཤུགས་ཡོངས་སུ་བྲལ་བ་ཡིན། བྱིས་པའི་སློབ་གསོའི་མ་
ལག་ནང་དུ་འཇུག་རྒྱུའི་ཤེས་བྱ་གཙོ་བོ་ཁག་ནི་ཉུང་ཉུང་དང་
གལ་ཆེན་ཡིན་དགོས་ཤིང་། ཤེས་བྱ་ཉུང་ཉུང་བོ་དེ་དག་ཀྱང་
ཕན་ཚུན་སྡེབ་སྦྱོར་འདྲ་མིན་སྣ་ཚོགས་བྱེད་ཐུབ་པ་བྱ་དགོས།
ལ། དངོས་ཡོད་འཚོ་བའི་ཁྲོད་དུ། གནས་འདི་ཉིད་དང་དུས་
བྱིས་པས་ཤེས་བྱ་འདི་དག་རང་ཉིད་ལ་དབང་བ་བྱེད་དགོས་
ད་ལྟ་རུ་ཤེས་བྱ་འདི་དག་ལ་བེད་སྤྱོད་ཅི་ཡོད་རྟོགས་ཐུབ་པ་
བྱ་དགོས། བྱིས་པ་ཞིག་གིས་སློབ་གསོ་མྱོང་མགོ་འཛུགས་དུས་
ནས་བཟུང་། ཁོ་ལ་གསར་རྟོགས་ཀྱི་སྤྲོ་སྣང་ཚོར་དུ་འཇུག
དགོས། བྱིས་པའི་གསར་རྟོགས་འདི་དག་ནི་སྤྱིར་བཏང་གི་
འཆར་སྒོ་ཡིན་ལ། འཆར་སྒོ་འདི་དག་གིས་ཁོའི་མི་ཚེའི་ཁྲོད་
དུ་འབྱུང་བའི་དོན་དག་ཕྲ་རགས་ཡོངས་རྫོགས་རྟོགས་སུ་
འཇུག་རོགས་བྱེད་ལ། དེ་ནི་ཁོའི་མི་ཚེ་ཡིན། རྟོགས་པ་ཞེས་
པའང༌། གཏན་ཚིགས་ཀྱི་དབྱེ་ཞིབ་ཙམ་ལ་ཟེར་གྱི་མེད། འོན་
ཀྱང་། དེ་ཡང་ཏན་ཏན་དེའི་ནང་དུ་ཚུད་ཡོད། རྟོགས་པ་ཞེས་
པ་ནི། གཤམ་གྱི་ཧྥ་རན་སིའི་གཏམ་དཔེའི་ནང་གི་གོ་བ་ལྟར་
གོ་དགོས། “ཐམས་ཅད་རྟོགས་པ་ནི། ཐམས་ཅད་ལ་གུ་ཡངས་
གཏོང་བ་ཡིན།” ཤེས་རློམ་ཚུལ་འཆོས་མཁན་ཚོས་བེད་སྤྱོད་
6བོད་འགྱུར་སློབ་གསོའི་ཀློག་དེབ།
རང་བཞིན་གྱི་སློབ་གསོ་ལ་འཕྱ་སྨོད་བྱེད་ཀྱི་ཡོད། འོ་ན། སློབ་
གསོ་ལ་བེད་སྤྱོད་མེད་ན། དེས་ན་དེ་ཅི་ཞིག་རེད་དམ། དེ་ནི་
ལག་རས་ཀྱི་ནང་དུ་གཅུད་ནས་མི་མངོན་སར་བསྐུང་འཇོག་
དགོས་པའི་འཇོན་ཐང་ཞིག་རེད་དམ། ཁྱོད་རང་གི་མི་ཚེའི་
དམིགས་ཡུལ་ཅི་ཡིན་ལ་མ་ལྟོས་པར། སློབ་གསོ་ལ་བེད་སྤྱོད་
ཡོད་དགོས་པ་ནི་སྨོས་མེད་རེད། སློབ་གསོ་ནི་འཕགས་པ་ཨོ་
གྷ་སི་ཊིན་ལ་བེད་སྤྱོད་ཡོད་སོང་བ་རེད་ལ། གོང་མ་ནཱ་ཕོ་
ལོན་ལ་ཡང་བེད་སྤྲོད་ཡོད་སོང་བ་རེད། སློབ་གསོ་ལ་བེད་
སྤྱོད་ཡོད་དེ། རྟོགས་པ་ལ་བེད་སྤྱོད་ཡོད་པས་སོ།།
ངས་འདི་ནས། རྩོམ་རིག་ངོས་ཕྱོགས་ཀྱི་སློབ་གསོ་ཡིས་ང་
ཚོར་རྟོགས་པ་ཅི་ཞིག་སད་དུ་འཇུག་མིན་ཐད་ལ་རྒྱས་བཤད་
བྱ་རྒྱུ་མིན་ལ། སྲོལ་རྒྱུན་དང་དེང་རབས་སློབ་གསོའི་བསླབ
གཞིའི་སྟེང་གི་ལྟོས་བཅས་ཀྱི་དགེ་མཚན་ཐད་ལའང་ཤན་
འབྱེད་བྱ་རྒྱུ་མིན། ངས་ནི། ང་ཚོར་ཡོད་དགོས་པའི་རྟོགས་པ་
ནི་རྒྱུན་མི་ཆད་པའི་དུས་ད་ལྟ་བའི་ཐད་ཀྱི་རྟོགས་པ་ཡིན་
ཞེས་བརྗོད་འདོད་པ་ཡིན། འདས་ཟིན་པའི་ཤེས་བྱའི་བྱེད་
ལས་ནི་དེས་ང་ཚོར་དུས་ད་ལྟ་བར་རྒྱགས་ཕྱེ་སྒྲིག་རྒྱུ་དེ་ཡིན།
བློ་གསར་གཞོན་ནུའི་ཚོགས་ལ་མཚོན་ན། ཁོ་ཚོའི་སེམས་སུ་
དུས་ད་ལྟ་བའི་རིན་ཐང་གཅོག་རྒྱུ་ལས་འཇིགས་སུ་རུང་བའི་
7སློབ་གསོའི་དམིགས་ཡུལ།
གནོད་འཚེ་ཞིག་མེད། དུས་ད་ལྟ་བའི་ནང་དུ་ཡོད་ཚད་ཚུད་
ཡོད། དེ་བས། དུས་ད་ལྟ་བ་ནི་གནས་མཆོག་དམ་པ་ཡིན་ཏེ།
རྒྱུ་མཚན་ནི། དེ་ནི་དུས་འདས་པ་ཡིན་ལ། དེ་ནི་དུས་མ་འོངས་
པ་ཡང་ཡིན་ནོ།། དེ་དང་ཆབས་ཅིག་ཏུ། ང་ཚོའི་སེམས་ལ་ངེས་
དགོས་པ་ཞིག་ནི། ལོ་ངོ་ཉིས་བརྒྱའི་སྔོན་གྱི་དུས་རབས་གཅིག་
ལོ་ངོ་ཉིས་སྟོང་སྔོན་གྱི་དུས་རབས་གཅིག་དང་བསྡུར་ན་
དུས་ད་ལྟ་བ་དང་ཁ་ཐག་ལྷག་ཏུ་ཉེ་རྒྱུ་མེད། ང་ཚོ་ལོ་ཚིགས་
ཀྱི་ཟོག་རྫུའི་གཡོ་འོག་ཏུ་ཚུད་མི་རུང༌། འཁྲབ་གཞུང་རྩོམ་
པ་བོ་ཤེག་སི་ཕེར་དང་སྤྲོ་གར་རྩོམ་པ་བོ་མོ་ལི་ཨེར་གཉིས་
ཀྱི་དུས་རབས་དེ་སྐྱོ་གར་རྩོམ་པ་བོ་སོ་ཧྥོ་ཁི་ལེ་སི་དང་སྙན་
ངག་པ་ཝིར་ཇིལ་གཉིས་ཀྱི་དུས་རབས་དང་བསྡུར་ན་དུས་
ད་ལྟ་བ་དང་ཁ་ཐག་ལྷག་ཏུ་ཉེ་རྒྱུ་མེད། འཕགས་པའི་ཚོགས་
འཁོར་ནི་རླབས་ཆེ་ཞིང་བློ་འགུལ་བའི་འདུ་འཛོམས་ཤིག་ཡིན་
མོད། འོན་ཀྱང༌། ཚོགས་ཆེན་འདི་ལྟ་བུ་འཚོག་པར་ཚོམས་
ཆེན་གཅིག་མ་གཏོགས་མེད་ཅིང་། དེ་ནི་དུས་ད་ལྟ་བ་ཡིན།
འཕགས་པ་བྱེ་བྲག་པ་རེ་རེ་ཚོགས་ཡུལ་འདིར་ཕེབས་སྐབས་
དུས་ཚོད་ཀྱི་ཐོག་ནས་འགལ་འཛོལ་འབྱུང་མོད། དེས་སྤྱིའི་ཆ་
ནས་ཤུགས་རྐྱེན་ཅི་ཡང་མི་ཐེབས།
ད་ལྟ་ང་ཚོ་ཚན་རིག་དང་གཏན་ཚིགས་ངོས་ཕྱོགས་ཀྱི་
8བོད་འགྱུར་སློབ་གསོའི་ཀློག་དེབ།
སློབ་གསོའི་སྟེང་དུ་འགྲོ་བར་བྱ། ཡིད་ལ་ངེས་དགོས་པ་ཞིག་
ནི། འདིར་ཡང་གོང་གསལ་བཞིན་དུ། བེད་སྤྱོད་གཏོང་མི་ཐུབ་
པའི་ཤེས་བྱ་ནི་ཧ་ཅང་གནོད་འཚེ་ཅན་གྱི་ཤེས་བྱ་ཡིན། ཤེས་
བྱ་བེད་སྤྱོད་གཏོང་ཞེས་པ་དེ་ཡང་། ཤེས་བྱ་གང་དེ་ང་ཚོའི་
བསམ་པའི་འཛིན་སྟངས་དང་ཚོར་བའི་མྱོང་སྟངས། ཡིད་ཀྱི
རེ་བ་དང་སེམས་ཀྱི་སྲེད་པ་སོགས། མིའི་རིགས་ཀྱི་ཚེ་སྲོག་གི
ཆུ་རྒྱུན་དང་འབྲེལ་དགོས་ཤིང་། བསམ་བློ་གཅིག་ནས་གཅིག་
ལ་སྙོམ་སྒྲིག་བྱེད་པའི་ཀླད་པའི་རྩོལ་བ་ལ་ཡང་འབྲེལ་དགོས།
མིའི་རིགས་ཀྱི་མི་ཚེ་ནི་འདི་དག་ལས་གྲུབ་པ་ཡིན། མི་སྐོར་
ཞིག་གིས་ཕན་ཚུན་འབྲེལ་མ་ཆགས་པའི་ཤེས་བྱ་མང་བོ་ཞིག་
གཞན་དབང་གིས་དང་དུ་བླངས་ནས། རང་ཉིད་ཀྱི་བླ་སྲོག་སྲ་
བརྟན་དུ་གཏོང་གི་ཡོད་པ་ངས་ཚོད་དཔག་བྱེད་ཐུབ། འོན
ཀྱང་། ཚགས་པར་རྩོམ་སྒྲིག་པ་འགའ་རེ་རེད་མ་གཏོགས། འགྲོ་
བ་མིའི་རིགས་ནི་དེ་ལྟར་བསྐྲུན་པ་མ་ཡིན་ནོ།།
ཚན་རིག་སྦྱོང་བརྡར་ཁྲོད་དུ། བསམ་བློ་གང་ཞིག་ཡིན་
རུང་། ཐོག་མར་བསམ་བློ་དེ་ར་སྤྲོད་བྱེད་དགོས། ངས་འདི་
ནས་ར་སྤྲོད་ཅེས་པའི་གོ་དོན་ལ་གསལ་བཤད་ཅིག་བྱ་རྒྱུ་
ཡིན། སྐབས་འདིར་ར་སྤྲོད་ཟེར་དུས་ར་སྤྲོད་བྱེད་ཡུལ་གང་
ཞིག་གི་རིན་ཐང་ར་སྤྲོད་བྱེད་པ་ལ་གོ་དགོས། བསམ་བློ་གང་
9སློབ་གསོའི་དམིགས་ཡུལ།
ཞིག་ཁོངས་སུ་འདུས་པའི་བརྗོད་གཞི་དེ་བདེན་པར་སྒྲུབ་མ་
ཐུབ་བར་དུ།
དེའི་རྐྱེན་གྱིས།
བསམ་བློ་གང་དེར་རིན་ཐང་རྩ་བ་ནས་མེད།
བསམ་བློ་གང་ཞིག་གི་ར་སྤྲོད་གལ་ཆེ་ཤོས་
ནི། བརྗོད་གཞི་གང་ཞིག་ཚོད་ལྟ་དང་ཡང་ན་གཏན་ཚིགས་
ཀྱི་ལམ་ནས་བདེན་པར་སྒྲུབ་པའི་སྒྲུབ་བྱེད་དེ་ཡིན། འོན་
ཀྱང་། བསམ་བློ་གང་དེ་དཔྱོད་ཡུལ་དུ་འཛིན་པར། ཐོག་མར་
བསམ་བློ་དེ་ཉིད་བདེན་པར་བསྒྲུབ་དགོས་དོན་ཡང་མེད་དེ།
མ་མཐའ་ཡང་། བསམ་བློ་གང་དེ་བརྩི་མཐོང་ལྡན་པའི་སློབ་
དཔོན་ཆེ་གེ་མོས་སྔོན་ནས་བདེན་པར་བསྒྲུབས་ཟིན་པས་
ཡིན། ང་ཚོ་བརྗོད་གཞིའི་ཚོགས་ཤིག་ལ་ཐོག་མར་ངོ་འཕྲད་
དུས། ང་ཚོས་ངེས་པར་དུ་དེ་དག་གི་གལ་ཆེན་རང་བཞིན་
ངོས་འཛིན་དགོས། འདི་ནི་ང་ཚོའི་མ་འོངས་མི་ཚེའི་ཁྲོད་ཀྱི་
འགྲོ་སྟངས་ཡིན། བརྗོད་གཞི་གང་ཞིག་དཔྱོད་ཡུལ་དུ་འཛིན་
པའི་རིན་ཐང་ཡོད་མེད་མ་རྟོགས་གོང་། ང་ཚོས་དེ་དོན་དམ་
པའི་ཐོག་ནས་བདེན་པ་ཡིན་མིན་སྒྲུབ་ཐབས་བྱེད་ཀྱི་མེད། གོ་
བ་དོག་མོའི་སྒོ་ནས་བཤད་ན། བདེན་པ་ར་སྤྲོད་དང་རིན་ཐང་
ངོས་འཛིན་གྱི་བརྒྱུད་རིམ་གཉིས་ལ་དུས་ཚོད་ཀྱི་ཆ་ནས་དབྱེ་
བ་དེ་འདྲ་དམ་པོ་མེད་པར། བརྒྱུད་རིམ་འདི་གཉིས་ཀ་དུས་
མཉམ་དུ་འགྲོ་ཆོག་པ་ཞིག་རེད། འོན་ཀྱང༌། བརྒྱུད་རིམ་གཉིས་
10བོད་འགྱུར་སློབ་གསོའི་ཀློག་དེབ།
ལས་ངེས་པར་དུ་གཙོ་ཕལ་ཞིག་འབྱེད་དགོས་ཟེར་ན། བེད་
སྤྱོད་ཀྱི་རིན་ཐང་ངོས་འཛིན་དེ་གཙོ་བོ་བྱེད་དགོས།
ད་དུང་ངེས་དགོས་པ་ཞིག་ལ། ང་ཚོས་བརྗོད་གཞི་གང་
ཞིག་ཁེར་རྐྱང་གིས་བེད་སྤྱོད་གཏོང་བའི་རྩོལ་བ་བསྟེན་མི་
རུང་། ངས་ནི། བརྗོད་གཞི་དང་པོ་སྒྲུབ་བྱེད་ཀྱི་ཚོད་ལྟ་ཞིག་
བཀོད་རྗེས། བརྗོད་གཞི་དང་པོའི་ར་སྤྲོད་འགོད་པ་དང་། དེ་
ནས་བརྗོད་གཞི་གཉིས་པ་སྒྲུབ་བྱེད་ཀྱི་ཚོད་ལྟ་ཞིག་བཀོད་
རྗེས། བརྗོད་གཞི་གཉིས་པའི་ར་སྤྲོད་འགོད་པ་སོགས། སློབ
དེབ་ཀྱི་མགོ་ནས་མཇུག་བར་དུ་འདི་ལྟར་འགྲོ་བའི་ལམ་བུ་དེ་
ལ་འབུད་མི་རུང་ཞེས་ནན་བཤད་བྱ་རྒྱུ་ཡིན། འདི་ལྟར་སོང་ན་
དེའི་ཡན་གྱི་སྣང་བ་སུན་བྱེད་ཅིག་གང་ན་ཡོད། ཕན་ཚུན་རྐྱ་
འཐབ་པའི་བདེན་པ་རྣམས་དཀྱུས་གཅིག་ཏུ་བེད་སྤྱོད་གཏོང་
ཆོག་ལ། རྣམ་པ་སྣ་ཚོགས་པའི་བརྗོད་གཞི་རྣམས་ཀྱང་གོ་རིམ་
གང་བདེ་དང་བསྐྱར་ཟློས་གང་དགོས་ལྟར་བེད་སྤྱོད་གཏོང་
ཆོག ཁྱོད་རང་གིས་གཞུང་ལུགས་བསླབ་གཞིའི་བེད་སྤྱོད་གལ་
ཆེན་འགའ་རེ་བདམས་ནས། མ་ལག་ཆ་ཚང་བའི་རིགས་པའི་
གཞུང་ལུགས་ཀྱི་འགྲེལ་བ་དང་དཀྱུས་གཅིག་ཏུ་ཞིབ་འཇུག་
བྱེད་དགོས། གཞུང་ལུགས་ཀྱི་འགྲེལ་བ་གང་དེ་ཐུང་ཐུང་དང་
སྟབས་བདེ་ཡིན་ཆོག་མོད། འོན་ཀྱང་། དེ་ངེས་པར་དུ་གང་
11སློབ་གསོའི་དམིགས་ཡུལ།
ཐུབ་ཅི་ཐུབ་ཀྱིས་ཚིག་ནན་མོ་དང་ཚགས་དམ་པོ་ཡིན་དགོས།
འཆད་བྱ་གང་ཞིག་ལས་སླ་བོའི་སྒོ་ནས་གསལ་བོ་དང་ཕུ་ཐག་
ཆོད་པ་ཞིག་གོ་ཐུབ་དགོས་པའི་རྐྱེན་གྱིས། འགྲེལ་བ་བྲིས་པ
རིང་དྲགས་འགྲོ་མི་རུང༌། འཇུ་ཡག་མ་བྱས་པའི་ཤེས་བྱའི་ཟས་
རོ་ནི་རིག་པའི་ཡི་ག་འགག་པའི་རྒྱུ་ཡིན། དེ་བཞིན་དུ། ལག་
ལེན་གྱི་འདམ་རྫབ་ཀྱིས་གཞུང་ལུགས་ཀྱི་རྫིང་བུ་རྙོག་མི་རུང་།
བྱིས་པས་ནི་ཤེས་བྱ་གང་ཞིག་ག་དུས་ར་སྤྲོད་བྱེད་བཞིན་པ་
དང་ག་དུས་བེད་སྤྱོད་གཏོང་བཞིན་པ་ནི་ཐེ་ཚོམ་མེད་པར་
རྟོགས་ངེས། ངས་བཤད་འདོད་པ་ནི། ར་སྤྲོད་བྱས་པའི་ཤེས་
བྱ་དེ་བེད་སྤྱོད་གཏོང་དགོས་ལ། བེད་སྤྱོད་བཏང་བའི་ཤེས་བྱ་
ཡང་། ལག་ལེན་དུ་བསྟར་རུང་ན། ངེས་པར་དུ་ར་སྤྲོད་བྱེད་
གོས། ངས་ཤེས་བྱ་ར་སྤྲོད་བྱེད་པ་དང་བེད་སྤྱོད་གཏོང་བ་
གཉིས་ངོ་བོ་གཅིག་རེད་རྩ་བ་ནས་ཟེར་གྱི་མེད།
བགྲོ་གླེང་གི་མཚམས་འདི་ནས། ངས་ངའི་རྩོད་གཞི་འདི་
ཐད་ཀར་ཞོར་འཕྲོས་ཀྱི་རྣམ་པས་ལོགས་སུ་འཁྲིད་ཆོག སློབ་
གསོའི་སྒྱུ་རྩལ་དང་སློབ་གསོའི་ཚན་རིག་ཐད་ལ་ལྷན་སྐྱེས་ཀྱི་
ཤེས་རབ་དང་དམིགས་གསལ་གྱི་ཞིབ་འཇུག་དགོས་པ་དེ་ང
ཚོས་དེང་སང་གཞི་ནས་ངོས་ཟིན་གྱི་ཡོད། ཤེས་རབ་འདི་དང་
ཚན་རིག་འདི་ནི་ཚན་རིག་དང་རྩོམ་རིག་གི་ཡན་ལག་ག་
12བོད་འགྱུར་སློབ་གསོའི་ཀློག་དེབ།
མོའི་ཤེས་བྱ་རྐྱང་བ་ཙམ་མ་ཡིན། མི་རབས་སྔོན་མའི་དུས་ནས་
བཟུང་གནས་ལུགས་འདིའི་ཟུར་ཙམ་མཐོང་མགོ་བརྩམས་
ཡོད་ཅིང༌། དེའི་རྐྱེན་གྱིས། སློབ་གྲྭ་ཆུང་འབྲིང་གི་དགེ་རྒན་
ཚོས་རྒྱུན་ལྡན་སློབ་གྲྭའི་སྦྱོང་ཚན་གྱི་ཚབ་ཏུ། འོལ་ཚོད་ཀྱིས་
གཡོན་ལག་གིས་དབྱུག་སྤོལ་གཡོན་རྩེད་དུ་འཇུག་པ་དང་
རྐང་སྤོལ་ལ་སྤྲོ་བ་འཕེལ་ཐབས་བྱེད་པའི་སྣང་ཚུལ་འབྱུང་གི
ཡོད། འོན་ཀྱང་། རིག་གནས་ཞེས་པ་ནི་དབྱུག་སྤོལ་དང་རྐང་
སྤོལ་ཙམ་མ་ཡིན་ལ། དེ་ནི་ཤེས་བྱའི་ཁྱབ་རྒྱ་ལས་ཡོངས་སུ་
འདས་པ་ཡིན།
སློབ་གསོ་ཞེས་པ་ནི་ཤེས་བྱ་བེད་སྤྱོད་གཏོང་བའི་སྒྱུ་རྩལ་
ལེན་ཐབས་ལ་ཟེར་ཞིང་། འདི་ནི་ཧ་ཅང་འཁྲིད་སྟོན་བྱེད་
དཀའ་བའི་སྒྱུ་རྩལ་ཞིག་ཡིན། ནམ་ཡིན་ཡང༌། དངོས་གནས་
སློབ་གསོའི་རིན་ཐང་ལྡན་པའི་སློབ་དེབ་ཅིག་བསྒྲིགས་ཡོད་
དུས། སློབ་དེབ་བསྐྱར་ཞིབ་བྱེད་མཁན་ཚོས་འདི་ལྟར་དུ་སློབ་
ཁྲིད་བྱེད་རྒྱུ་དཀའ་དྲགས་འདུག་ཟེར་ངེས། དེ་ལྟར་དུ་སློབ་
ཁྲིད་བྱེད་རྒྱུ་ལོས་དཀའ་སྟེ་དཀའ་ངེས་ཡིན། གལ་སྲིད་དེ་དེ་
འདྲའི་ལས་སླ་བོ་ཞིག་ཡིན་ན། སློབ་དེབ་དེ་མེ་ལ་བསྲེག་འོས་
ཏེ། རྒྱུ་མཚན་ནི། དེ་ལ་སློབ་གསོའི་ནུས་པ་གཅིག་ཀྱང་མེད་
པས་སོ།། སློབ་གསོའི་ཁྲོད་ནས་ཡིན་ཡང་རུང༌། དེ་མིན་
13སློབ་གསོའི་དམིགས་ཡུལ།
གཞན་གང་གི་ཕྱོགས་ནས་ཡིན་ཡང་རུང་། བདེ་མོའི་ལམ་བུའི་
སྣེ་རུ་སྡུག་བསྔལ་གྱི་རྒྱ་མཚོ་ཡོད་པ་ཆོས་ཉིད་ཡིན། ཐེངས་
རྗེས་མའི་སློབ་ཕྱིའི་རྒྱུགས་སྤྲོད་སྐབས་སུ་འདྲི་སྲིད་པའི་དྲི་བ་
ཡོངས་རྫོགས་རེ་རེ་བཞིན་བློ་ལ་ངེས་སུ་འཇུག་ཐུབ་པའི་དཔེ་
དེབ་དང་སློབ་ཁྲིད་བཀོད་སྒྲིག་ནི། གནོད་འཚེ་ལྡན་པའི་ལམ་
བུ་འདིའི་མཚོན་བྱེད་ཡིན། ཞོར་ནས་བཤད་རྒྱུ་ཞིག་ལ། སློབ་
མ་གང་ཞིག་ལ་སློབ་ཚན་གང་ཞིག་རྒྱུགས་ལེན་སྐབས། རྒྱུགས་
ཤོག་ཐོག་གི་དྲི་བ་རེ་རེ་ནི་ཁོའི་དགེ་རྒན་དངོས་ཀྱིས་སྒྲོམ་
དགོས་པ་རེད་མ་གཏོགས། དེ་མིན་སློབ་གསོའི་ལམ་ལུགས་
7
གཞི་བཟོས་པའམ་ཡང་ན་འགྱུར་བཅོས་བཏང་བ་ཞིག་ཡིན་
གང་འདྲ་ཞིག་ཡིན་རུང་ལམ་ལྷོངས་མི་འབྱུང་བ་གཏན་འཁེལ་
ཡིན། ཕྱི་ལོགས་ནས་ཡོང་བའི་བརྟག་དཔྱད་བྱེད་མཁན་ཚོས་
སློབ་ཚན་བཀོད་སྒྲིག་དང་སློབ་མའི་སྦྱངས་འབྲས་ཐད་ལ་རྒྱུས་
ལོན་དང་ལྟ་རྟོག་བྱེད་ཆོག་མོད། འོན་ཀྱང༌། ཁོ་ཚོས་སློབ་མ་ལ།
སློབ་མ་གང་དེའི་དགེ་རྒན་གྱིས་སྟངས་འཛིན་དམ་པོ་མ་བྱས་
ཤིང་། ཐ་ན་ཁོའི་དགེ་རྒན་ལ་གྲོས་བསྡུར་ཙམ་ཡང་མ་བྱས་
པའི་དྲི་བ་ཞིག་གཏན་ནས་འདོན་མི་རུང་། སྒྲིག་སྲོལ་འདིའི་
ནང་དུ་དམིགས་བསལ་གྱི་གནས་ཚུལ་འགའ་རེ་ཡོད་མོད།
འོན་ཀྱང༌། དེ་དག་ནི་དམིགས་བསལ་བ་ཡིན་པས། སྤྱིའི་སྒྲིག་
14བོད་འགྱུར་སློབ་གསོའི་ཀློག་དེབ།
སྲོལ་གྱི་འོག་ནས་དམིགས་བསལ་སྤྲོད་ཆོག་གི་རེད།
ད་ནི་ང་ཚོ་ངས་གོང་དུ་བཏོན་པའི་གནད་དོན་གྱི་སྟེང་
དུ་ཕྱིར་འགྲོ་རྒྱུ་བྱ། དེ་ནི། སློབ་མའི་སློབ་ཚན་ནང་གི་གཞུང་
ལུགས་ཤེས་བྱ་ལ་བེད་སྤྱོད་གལ་ཆེན་ཡོད་དགོས་པ་དེ་ཡིན།
ལྟ་བ་འདི་ནི་ལག་ལེན་དུ་འདེབས་སླ་བོ་ཞིག་མ་ཡིན་པར།
ཧ་ཅང་དཀའ་མོ་ཞིག་ཡིན། གནད་དོན་འདི་ག་རང་གི་ནང་
དུ་ཤེས་བྱ་དེ་གསོན་པོར་ཉར་རྒྱུ་དང་། དེ་ཉིད་བག་ལ་ཞ་རུ་
འཇུག་མི་རུང་བའི་གནད་དོན་ཚུད་ཡོད་ཅིང༌། གནད་དོན་
འདི་ནི་སློབ་གསོའི་དཀའ་ངལ་གྱི་ལྟེ་བ་དེ་ཡིན།
ཆེས་ཕུལ་དུ་བྱུང་བའི་འགྲོ་ལུགས་དེ་སྔོན་འགྲོའི་ཆ་རྐྱེན་
འགའ་ལ་བརྟེན་ཡོད་ཅིང༌། དེ་དག་ལས་གཅིག་ཀྱང་སྣང་མེད་
དུ་གཏོང་མི་རུང༌། དེ་དག་ནི་ཤེས་སྟོབས་ཅན་གྱི་དགེ་རྒན་
དང་རིག་སྟོབས་ཅན་གྱི་སློབ་མ། ཁོ་ཚོའི་མི་ཚེའི་འཚོལ་སྙེག་
དང་སློབ་གྲྭའི་ཁོར་ཡུག་གིས་བསྐྲུན་པའི་གོ་སྐབས། ད་དུང་
འདི་དང་འདི་ལྟ་བུ་ལྷན་དུ་འདུས་པའི་ཆ་རྐྱེན་བཅས་སོ།། རྒྱུ་
མཚན་འདིའི་དབང་གིས། སློབ་གྲྭའི་ཕྱི་ལོགས་ནས་སླེབས་པའི
སློབ་ཕྱིའི་རྒྱུགས་སྤྲོད་ལམ་ལུགས་ལ་གནོད་འཚེ་ཚབས་ཆེན་
ལྡན་པ་ཡིན། ང་ཚོས་ཡོངས་གྲགས་སུ་སོང་བའི་ལམ་ལུགས་
ཁག་ལ་དགག་པ་རྒྱག་མི་ཐུབ་པ་ལྟར། ང་ཚོས་སློབ་ཕྱིའི་རྒྱུགས་
15སློབ་གསོའི་དམིགས་ཡུལ།
ལེན་ལམ་ལུགས་ལའང་དགག་པ་རྒྱག་ཐུབ་ཀྱི་མེད་དེ།
རྒྱུ
མཚན་ནི།
མཚན་ནི།
ང་ཚོ་ནི་ངོ་སོ་ལ་དགའ་བའི་སྤྲེའུ་ཡིན་པས་སོ།། རྒྱུ་
ང་ཚོ་ནི་བྱིས་པ་ལྟ་བུའི་བསམ་མེད་མིན་པས་སོ།།
འོན་ཀྱང་། སློབ་ཕྱིའི་རྒྱུགས་སྤྲོད་ལམ་ལུགས་འདི་ལ་དགེ་སློབ་
ཚང་མ་སྒྱིད་ལུག་གི་ལམ་དུ་སོང་ཡོད་མེད་བརྟག་པར་ནུས་
པ་ངེས་ཅན་ཡོད་པ་བདེན་པ་རེད། ང་ཚོ་ལམ་ལུགས་འདི་
ལ་མི་དགའ་བའི་རྒྱུ་མཚན་ནི་ཧ་ཅང་ཁ་གསལ་དང་ཧ་ཅང་
དངོས་ཡོད་ཡིན། དེ་ནི་ལམ་ལུགས་འདིས་རིག་གནས་ཀྱི་སྙིང
བཅུད་འཇོམས་ཀྱི་ཡོད་པས་ཡིན། དངོས་ཡོད་ཉམས་མྱོང་གི་
ཁྲོད་ནས་སློབ་གསོའི་འོས་འགན་གཙོ་བོ་དེ་དབྱེ་ཞིབ་བྱེད་
སྐབས། ང་ཚོས་སློབ་གསོའི་ལམ་ལུགས་ཞིག་ལམ་ལྷོངས་འབྱུང་
མིན་ནི་ཕྱིའི་རྐྱེན་འདྲ་མིན་སྣ་ཚོགས་གཟབ་ནན་གྱིས་སྙོམ་
སྒྲིག་བྱེད་ཐུབ་མིན་ལ་རག་ལས་ཡོད་པ་རྟོགས་ཐུབ། འདིའི་རྒྱུ་
མཚན་ཡང་། ང་ཚོས་འབྲེལ་འདྲིས་བྱེད་ཡུལ་ནི་མིའི་སེམས་པ་
ཡིན་པ་ལས། སྲོག་མེད་ཀྱི་བེམ་པོ་མིན། ཡིད་ལ་མཚར་སྣང་
སློང་དུ་འཇུག་པའི་ནུས་པ་དང་རྒྱུད་ལ་ལྟ་བ་ཆགས་སུ་འཇུག་
པའི་ནུས་པ། གནས་བབ་རྙོག་འཛིང་ཅན་ཞིག་ཁ་ལོ་སྒྱུར་བའི་
ནུས་པ་དང་དམིགས་བསལ་གྱི་གནད་དོན་ལ་གཞུང་ལུགས་
ཀྱིས་ལམ་སྣ་ཁྲིད་དུ་འཇུག་པའི་ནུས་པ་སོགས། ནུས་པ་འདི་
16བོད་འགྱུར་སློབ་གསོའི་ཀློག་དེབ།
དག་ཚང་མ་སློབ་ཚན་གྱི་རྒྱུགས་ཤོག་ཏུ་བཀོད་པའི་སྤྱི་ཁྲིམས་
ཤིག་གིས་སློབ་མ་ལ་སྤྲོད་མི་ཐུབ།
སློབ་ཁྲིད་ཀྱི་ཕྱག་ལས་དངོས་སུ་གནང་བཞིན་པའི་དགེ་
རྒན་ཁྱོད་ཚོར་ངས་འདི་ནས་རེ་སྐུལ་ཞུ་རྒྱུ་ཡིན། སྒྲིག་སྲོལ་
དམ་པོ་ཞིག་ཡོད་ན། འཛིན་གྲྭ་ཞིག་གི་སློབ་མའི་ཀླད་པའི་
ནང་དུ་བེམ་གཟུགས་ཀྱི་ཤེས་བྱ་མང་བོ་ཞིག་བུམ་པ་གང་བྱོའི་
ཚུལ་དུ་བླུག་ཐུབ་སྲིད། ཁྱོད་རང་གིས་སློབ་དེབ་ཅིག་འཁྱེར
ཡོང་ནས་ཁོ་ཚོར་སྦྱོང་དུ་བཅུག་ན་ཆོག་ལ། དེ་ལྟར་ན། བལྟས་
ཚོད་ཀྱིས་ཚང་མ་འགྲིག་ཡོད་པ་ལྟ་བུ་སྣང་གི་རེད། སློབ་མས་
ཀྱང་ཐེངས་གཉིས་མཉམ་བྱ་བརྩི་ཤེས་འགྲོ་རྒྱུ་རེད། འོན་ཀྱང་།
སློབ་མ་ཞིག་ལ་ཐེངས་གཉིས་མཉམ་བྱ་བརྩི་ཚུལ་ཁྲིད་ནས་
དོན་སྙིང་ཅི་ཞིག་ཡོད་དམ། འདི་ལ་སྲོལ་རྒྱུན་གྱི་ལན་ཞིག
ཡོད་ཅིང་། དེ་ནི། མིའི་རིག་པ་ནི་ལག་ཆ་ཞིག་ཡིན་ལ། དེ་
ཐོག་མར་བརྡར་ནས་རྣོ་ཁ་ཕུད་རྗེས་ད་གཟོད་སྤྱོད་དགོས་
ཤིང་། ཐེངས་གཉིས་མཉམ་བྱ་བརྩི་སྟངས་སློབ་པ་ནི་རིག་པ་
རྣོན་པོར་བརྡར་བའི་བརྒྱུད་རིམ་གྱི་ཆ་ཤས་ཤིག་ཡིན། གང་
ལྟར། ལན་འདིའི་ནང་དུ་བདེན་པ་ངེས་ཅན་ཞིག་ཡོད་པའི་
རྐྱེན་གྱིས། བྱེད་ཐབས་འདི་གནའ་ནས་ད་བར་དུ་བེད་སྤྱད་
ནས་ཡོང་བ་རེད། འོན་ཀྱང་། ལན་འདི་ག་ཚོད་འགྲིག་འགྲིག་
17སློབ་གསོའི་དམིགས་ཡུལ།
འདྲ་ཡང་། འདི་ལ་བདེན་པ་ཕྱེད་ཀ་མ་གཏོགས་མེད། འདིའི་
ནང་དུ་ཆེས་གཞི་རྩའི་ནོར་འཁྲུལ་ཞིག་ཡོད་བསྡད་པའི་རྐྱེན་
གྱིས། དེས་དེང་རབས་འཛམ་གླིང་སྟེང་གི་ཤེས་རབ་ལྡན་པའི་
སྐྱེ་བོ་ཚོ་དབུགས་སུབ་གཏོང་གི་ཡོད། མིའི་རིགས་ཀྱི་བློ་རིག
འདི་སྲོག་མེད་ཀྱི་ཡོ་ཆས་ཤིག་གི་དཔེ་རུ་ལེན་མཁན་ཐོག་
མ་དེ་སུ་ཡིན་ང་ལ་གསལ་ཁ་མེད། ང་རང་གི་བློ་ཡིས་དཔོག་
ཚོད་ལྟར་ན། འདི་ལྟར་ཐོག་མར་བེད་སྤྱོད་གཏོང་མཁན་དེ
གནའ་བོའི་གྷི་རེ་སིའི་མཛངས་མི་མི་བདུན་གྱི་གྲས་ཤིག་ཡིན་
སྲིད་ལ། ཡང་ན་ཁོ་ཚོ་ཚང་མ་ལྷན་ཅིག་ཏུ་འདུས་ནས་ཐུན་
མོང་གིས་ཐག་གིས་བཅད་པ་ཞིག་ཡིན་ཡང་སྲིད། གང་ལྟར།
ཐོག་མའི་འབྱུང་ཁུངས་དེ་སུ་ཞིག་ཡིན་རུང་། དཔེ་ལེན་འདིའི་
ཁུངས་བཙུན་རང་བཞིན་ལ་ཐེ་ཚོམ་ཟ་དོན་མེད་དེ། རྒྱུ་མཚན་
ནི། འདས་པའི་དུས་རབས་མང་བོའི་རིང་ལ་མི་སྣ་གྲགས་ཅན་
ཚང་མས་དཔེ་ལེན་འདི་རྒྱུན་ཆད་མེད་པར་དང་དུ་བླངས་
ནས་ཡོང་བ་རེད། འོན་ཀྱང༌། དཔེ་ལེན་འདི་ཁུངས་བཙུན་
དང་རྩ་ཆེན་ག་ཚོད་ཡིན་རུང་། དཔེ་ལེན་འདི་མཐོན་པོ་ཆེན་
པོ་སུ་ཞིག་གིས་ཁས་ལེན་བྱས་ཡོད་རབས་ཀྱི་ལུང་འདྲེན་ག
ཚོད་ཡོད་རུང༌། འདི་ནི་སློབ་གསོའི་གཞུང་ལུགས་ཁྲོད་དུ་སྲོལ་
གཏོད་པའི། ནོར་འཁྲུལ་ཆེས་ཆེ་ཞིང་ཉེན་ཁ་ཆེས་ལྡན་པའི་ལྟ་
18བོད་འགྱུར་སློབ་གསོའི་ཀློག་དེབ།
བ་འཇིགས་སུ་རུང་བ་ཞིག་ཡིན་པས། ངས་ནི་འདི་ལ་དགག་
པ་རྒྱག་རྒྱུར་ཐེ་ཚོམ་སྤུ་ཙམ་ཡང་མེད། མིའི་རིགས་ཀྱི་རིག་པ་
ནི་གཞན་དབང་དུ་སོང་བའི་སྤྱོད་ཡུལ་ཞིག་མ་ཡིན་པར། དེ་
ནི་ཕྱིའི་འགྱུར་ལྡོག་ཕྲ་མོ་ཙམ་ལའང་ཚོར་བ་རབ་ཏུ་རྣོ་ཞིང་
ཤིན་ཏུ་མྱུར་ལ། རྒྱུན་ཆད་མེད་པའི་ཡོ་ལང་ཞིག་ཡིན། རིག་པ་
ལ་རྣོ་ཁ་མ་བུད་བར་དུ་དེའི་སྐྱེས་སྟོབས་བཀག་ནས་འདུག་
ཐབས་མེད། ཁྱོད་རང་གི་བརྗོད་གཞི་ལ་ཕན་ནུས་ཅི་ཞིག་ཡོད་
ན། ཕན་ནུས་དེ་ཉིད་དུས་ད་ལྟ་དང་གནས་འདི་ཉིད་དུ་ངེས་
པར་དུ་ཕྱི་རུ་འདོན་ཐུབ་དགོས་ལ། ཁྱོད་རང་གིས་སློབ་མའི་
ཁོག་ལ་ནུས་པ་ཅི་ཞིག་འཇོག་བཞིན་ཡོད་ན། ནུས་པ་དེ་ཉིད་
དུས་ད་ལྟ་དང་གནས་འདི་ཉིད་དུ་ངེས་པར་དུ་བེད་སྤྱོད
གཏོང་དགོས་ཤིང༌། ཁྱོད་རང་གི་སློབ་ཁྲིད་ཀྱིས་བསམ་བློའི་
འཚོ་བ་གང་དང་གང་འདྲ་བ་ཞིག་ཁྲིད་ཀྱི་ཡོད་ན། འཚོ་བ་དེ་
ཉིད་དུས་ད་ལྟ་དང་གནས་འདི་ཉིད་དུ་ངེས་པར་དུ་སྟོན་ཐུབ་
དགོས། འདི་ནི་སློབ་གསོའི་ལམ་ལུགས་ཀྱི་སྤྱི་ཁྲིམས་གསེར་གྱི་
གཉའ་ཤིང་དེ་ཡིན་ལ། འདི་ནི་ཧ་ཅང་བརྩི་སྲུང་བྱེད་དཀའ་
བའི་སྤྱི་ཁྲིམས་ཤིག་ཀྱང་ཡིན།
སྐབས་འདིར་དཀའ་ངལ་འདི་འདྲ་ཞིག་ལ་འཕྲད་ཀྱི་ཡོད།
སྤྱིར་བཏང་གི་བསམ་བློའི་རྟོགས་པ་དང་ཀླད་པའི་རིག་སྟོབས་
19སློབ་གསོའི་དམིགས་ཡུལ།
ཀྱི་གོམས་གཤིས། བསམ་བློའི་རྒྱལ་ཁའི་དགའ་ཚོར་སོགས་ནི་
ཚིག་གི་རྣམ་པས་བརྗོད་དུ་མེད་ཅིང༌། འདི་ཐད་ལ་ཚིག་རྩལ་
ག་ཚོད་བཀོལ་ཡང་ངལ་བ་འབྲས་མེད་ཡིན། དགེ་རྒན་ཚང་
མས་སློབ་གསོ་ནི་སྐར་མ་རེ་རེ་དང་ཆུ་ཚོད་རེ་རེ། ཉི་མ་རེ་རེ་
བཞིན་དུ་ཞིབ་ཕྲ་གཙིགས་སུ་འཛིན་དགོས་ཤིང་ངང་རྒྱུད་རིང་
དགོས་པའི་བརྒྱུད་རིམ་ཞིག་ཡིན་པ་ཤེས་ཀྱི་ཡོད། སློབ་གཉེར་
གྱི་ལས་ལ་འཇུག་པར། ཁྱད་དུ་འཕགས་པའི་སྤྱི་དོན་མདོར་
བསྟན་གྱི་ལམ་འཇམ་བལ་དཀར་འདྲ་བ་བརྒྱུད་ནས་འགྲོ་ཐུབ་
པའི་མྱུར་ལམ་ཞིག་མེད། ནགས་ཚལ་གྱི་དབང་གིས་ཤིང་སྡོང་
མཐོང་མ་ཐུབ་པའི་གཏམ་དཔེ་ཞིག་ཡོད་ཅིང་། ངས་བརྗོད་
བཞིན་པའི་དཀའ་ངལ་ནི་ཏན་ཏན་འདི་དང་གཅིག་མཚུངས་
རེད། སློབ་གསོའི་གནད་དོན་ནི་ནགས་ཚལ་ལ་བརྟེན་ནས་
ཤིང་སྡོང་མཐོང་དུ་འཇུག་རྒྱུ་དེ་རེད།
ང་རང་གིས་སྒྲུབ་ན་འདོད་པའི་ཐག་གཅོད་བྱེད་སྟངས་
ནི། སློབ་ཚན་ཁག་ཕན་ཚུན་འབྲེལ་བ་མེད་པའི་སྣང་ཚུལ་དེ་
རྩ་མེད་དུ་གཏོང་རྒྱུ་དེ་ཡིན་ཞིང་། སློབ་ཚན་སྣ་ཚོགས་ཕན་
ཚུན་འབྲེལ་བ་མེད་པ་འདིས་ནི་ང་ཚོའི་དེང་རབས་བསླབ་
གཞིའི་གསོན་ཤུགས་ཡོངས་སུ་འཇོམས་ཀྱི་ཡོད། སློབ་གསོའི་
ནང་དུ་གླེང་གཞིའི་གནད་དོན་གཅིག་མ་གཏོགས་མེད་ཅིང།
20ཡིན།
བོད་འགྱུར་སློབ་གསོའི་ཀློག་དེབ།
དེ་ནི་རྣམ་པ་དང་ངོ་བོ་ཡོངས་སུ་རྫོགས་པའི་མི་ཚེའི་འཚོ་བ་
སློབ་ཚན་ཕན་ཚུན་ལྷན་དུ་སྦྲེལ་ཐབས་བྱེད་པའི་ཚབ
ཏུ། ང་ཚོས་སློབ་མ་ཚོ་ལ་ཚབ་རྩིས་རིག་པ་ཁྲིད་རྗེས། དེའི་རྗེས་
གནོན་གྱི་སློབ་ཁྲིད་ཅི་ཡང་མེད་ཅིང་། སློབ་མ་ཚོ་ལ་དབྱིབས་
རྩིས་རིག་པ་ཁྲིད་རྗེས། དེའི་རྗེས་གནོན་ཡང་ཅི་ཡང་མེད་པ་
དང་། ཚན་རིག་ཁྲིད་རྗེས། དེ་ལ་ཡང་རྗེས་གནོན་ཅི་ཡང་མེད་
ལ། སྐད་རིགས་གཅིག་གཉིས་ཤིག་ཁྲིད་མོད། དེ་ཡང་དཔྱིས་
ཕྱིན་པ་ཞིག་འགྲོ་ཐུབ་ཀྱི་མེད། དེ་དག་ལས་ཀྱང་ཆེས་ཚབས་
ཆེ་བ་ནི། ཤེག་སི་ཕེར་ལགས་ཀྱི་འཁྲབ་གཞུང་གིས་ཚབ་མཚོན་
བྱས་པའི། བློ་ལ་འཛིན་བདེ་བར་དམིགས་པའི་བརྡ་སྤྲོད་ཀྱི་
ཁྱད་ཆོས་ཟིན་བྲིས་དང༌། གཏམ་རྒྱུད་ཀྱི་བྱུང་རིམ་དང་མི་སྣའི་
ཕྲན་བཤད་སོགས་ཀྱིས་གང་བའི་རྩོམ་རིག་ཁྲིད་ཐབས་ཡིན།
འདི་དང་འདི་ལྟ་བུའི་ཐོ་གཞུང་གིས། ང་ཚོས་དངོས་སུ་སྐྱེལ་
བཞིན་པའི་འཚོ་བ་གསོན་པོ་འདི་ཡོངས་སུ་རྫོགས་པ་ཞིག་ཇི་
ལྟར་མཚོན་ཐུབ་བམ། འདི་ལ་ཧ་ཅང་ཡག་བཤད་བྱས་ནའང༌།
དེ་ནི་འཇིག་རྟེན་སྐྲུན་པའི་ལྷ་ཆེན་པོ་ཞིག་གིས་འཇིག་རྟེན་
སྐྲུན་སྐབས། གོ་རིམ་ཇི་ལྟར་སྒྲིག་དགོས་པ་ད་དུང་ཧ་མ་གོ་
བར་ཡོད་པའི་ཁོའི་ཡིད་ངོས་ཀྱི་ཐོ་གཞུང་རགས་མོ་ཙམ་དུ་
ཟད།སློབ་གསོའི་དམིགས་ཡུལ།
ད་ལྟ་ང་ཚོ་ཐེངས་གཉིས་མཉམ་བྱའི་རྩིས་གཞིའི་སྟེང་དུ
ཕྱིར་འགྲོ་རྒྱུ་བྱ། ང་ཚོའི་ལག་ཏུ་ད་དུང་ཡང་ལན་མ་ཐེབས་
པའི་དྲི་བ་དེ་ཡོད་པ་རེད། ང་ཚོས་བྱིས་པ་ཚོ་ལ་རྩིས་གཞི་འདི་
འདྲ་བརྩི་ཐབས་དེ་ཅིའི་ཕྱིར་ཁྲིད་དགོས་པ་ཡིན་ནམ། ཐེངས་
གཉིས་མཉམ་བྱའི་རྩིས་གཞི་འདི་ཕན་ཚུན་ཡོངས་སུ་འབྲེལ་
བའི་བསླབ་གཞིའི་ནང་དུ་འཚམ་གྱི་མེད་ན། རྩིས་གཞི་འདིའི་
སྐོར་གྱི་ཤེས་བྱ་གཅིག་ཀྱང་ཁྲིད་དགོས་དོན་མེད་པ་སྨོས་མེད་
རེད། ད་དུང༌། རྩིས་རིག་འདིས་ཆ་ཚང་བའི་རིག་གནས་ཤིག་
གི་ནང་དུ་གོ་ས་གལ་ཆེན་ག་འདྲ་བཟུང་ཡོད་མེད་ལ་མ་ལྟོས་
པར། སློབ་མ་མང་བོ་ཞིག་ལ་མཚོན་ན། ཐེངས་གཉིས་མཉམ་
བྱའི་ཚབ་རྩིས་དེ་ཁོ་ཚོའི་རྩིས་རིག་ཆེད་སྦྱོང་གི་ཕྱོགས་སུ་མི་
གཏོགས་པ་ངས་ཕལ་ཆེར་ཁ་ཚོད་ཆོད་པོས་ཤོད་ནུས། ངས་
མཚམས་འདི་ནས་དྲན་སྐུལ་བྱེད་དགོས་པ་ཞིག་ལ། ཆེད་སྦྱོང་
གི་སེམས་ཁམས་དང་། ཡང་ན་ཆེད་སྦྱོང་གི་ནང་དོན་ཐད་ལ་
ངས་ད་དུང་སྐད་ཆ་གཅིག་ཀྱང་བཤད་མེད། འདི་ནི་ཡང་དག་
པའི་སློབ་གསོའི་མ་ལག་གི་ཆ་ཤས་ཧ་ཅང་གལ་ཆེན་ཞིག་ཡིན།
འོན་ཀྱང༌། འདི་དག་ཚང་མ་ནི་ང་ཚོ་དྲི་བ་ངོ་མ་ལས་བྱོལ་
ཐབས་ཡིན་ཞིང་། གཞན་པ་ཚོ་ངའི་དྲིས་ལན་ལ་གོ་ལོག་མི་
ཐེབས་པའི་ཆེད་དུ་ངས་འདིར་གླེང་བསླངས་པ་ཙམ་ཡིན།
22བོད་འགྱུར་སློབ་གསོའི་ཀློག་དེབ།
ཐེངས་གཉིས་མཉམ་བྱ་བརྩི་ཚུལ་ནི་ཚབ་རྩིས་ཀྱི་ཆ་ཤས་ཤིག་
ཡིན་ཞིང་། ཚབ་རྩིས་རིག་པ་ནི་རིག་སྟོབས་ཀྱི་ལག་ཆ་ཞིག་
ཡིན་ལ། ལག་ཆ་འདི་ནི་འཛམ་བུ་གླིང་གི་གྲངས་འབོར་དང་
འབྲེལ་བའི་ངོས་དེ་གསལ་བོ་བྱ་ཆེད་དུ་བཟོས་པ་ཞིག་ཡིན།
འཇིག་རྟེན་འདིའི་ཕྱི་ནང་ཡོངས་རྫོགས་གྲངས་འབོར་དང་
འབྲེལ་ཡོད་པའི་རྐྱེན་གྱིས། དེ་དང་བྱོལ་ནས་འགྲོ་ཐབས་མེད།
སྐད་ཆ་གོ་དོན་ཡོད་པ་ཞིག་བཤད་དགོས་དུས། གྲངས་འབོར་
མི་གླེང་ག་མེད་དུ་གྱུར་ཡོད། རྒྱལ་ཁབ་ཅིག་གི་ས་རྒྱ་ཧ་ཅང་
ཆེན་པོ་རེད་ཟེར་བ་གཅིག་པོས་མི་ཆོག་པར། དོན་དམ་པར་
ག་ཚོད་ཆེ་བ་བཤད་དགོས་ལ། རྫས་རིགས་ “རད་” ཟེར་བ་ཧ་
ཅང་དཀོན་རབས་བཤད་པས་ཀྱང་དོན་གསལ་བོ་སྟོན་མི་ཐུབ་
པར། དོན་དུ་ག་ཚོད་དཀོན་ཚུལ་བཤད་དགོས། དེ་བས་ང་ཚོ་
གྲངས་འབོར་དང་བྱོལ་ཐབས་མེད། དེ་བཞིན་དུ། ཁྱོད་རང་
སྙན་ངག་དང་རོལ་མོའི་ནང་དུ་བྲོས་ཀྱང༌། དེར་ཡང་རོལ་
མོའི་འགྱུར་ཁུགས་ཀྱི་མང་ཉུང་དང་སྙན་ངག་གི་ཚིགས་རྐང་
གི་མང་ཉུང་སོགས་གྲངས་ཀ་དང་ཨང་ཀི་འདི་དག་ཁྱོད་རང་
གི་གདོང་དུ་མཆོང་ནས་ཡོང་གི་རེད། གྲངས་འབོར་གྱི་གཞུང་
ལུགས་ལ་མི་དགའ་བའི་མཁས་པ་དེ་དག་ནི་ཕྱེད་མ་སྨིན་པ་
ཡིན་ཞིང་། ཁོ་ཚོ་ཡང་སྙིང་རྗེའི་ཡུལ་དུ་བལྟ་རྒྱུ་ལས་ངན་ཁག་
23སློབ་གསོའི་དམིགས་ཡུལ།
ཆེན་པོ་འགེལ་རྒྱུ་མེད། ཁོ་ཚོ་སློབ་གྲྭར་འགྲོ་སྐབས། ཚབ་རྩིས་
ཀྱི་མིང་ཐོག་ནས་ཁོ་ཚོར་ཁྲིད་པའི་གོ་བ་མེད་པའི་ལབ་རྡོལ་
དེ་དག་ནི་ད་གཟོད་ཁྱད་གསོད་བྱ་བའི་གནས་ཡིན།
ཚབ་རྩིས་རིག་པ་འདི། ཁ་བཤད་དང་ལག་ལེན་གཉིས་
ཀའི་སྟེང་ནས། དོན་སྙིང་མེད་པའི་ལབ་རྡོལ་ཞིག་ཏུ་གྱུར་
བའི་གནད་དོན་འདིས། བྱིས་པའི་གསོན་ཤུགས་རྒྱས་པའི་
སེམས་ནང་དུ་འབྱོར་རྒྱུའི་ཡོན་ཏན་དེ་དོན་དམ་པར་ཅི་འདྲ་
ཡིན་འོས་པའི་དོན་སྤྱི་ཙམ་ཡང་མེད་པར། སློབ་གསོའི་ལམ་
ལུགས་ལ་འོལ་ཚོད་ཀྱིས་བསྐྱར་བཅོས་ཡང་བཅོས་ཅི་འདྲ་བྱས་
རུང་ཕན་འབྲས་ཏིལ་འབྲུ་ཙམ་ཡང་མེད་པའི་དོན་དངོས་དེ་
མཚོན་གྱི་ཡོད། ལོ་ངོ་འགའ་རེའི་སྔོན་དུ། སློབ་གྲྭའི་ནང་གི་
ཚབ་རྩིས་ལ་བཅོས་སྒྱུར་བྱེད་དགོས་པའི་འབོད་སྐུལ་ཤུགས་
ཆེན་སླེབས་སོང་ལ། གལ་སྲིད་ཚབ་རྩིས་སློབ་དེབ་ནང་དུ་
རི་མོ་བསྣན་པ་ཡིན་ན་གནད་དོན་ཚང་མ་སེལ་འགྲོ་བར་སྤྱི་
ཡོངས་ཀྱིས་མོས་མཐུན་བྱས་སོང༌། སྐབས་དེར་ཐབས་ལམ་
འདྲ་མིན་སྣ་ཚོགས་དཔྱད་བསྡུར་བྱས་ཏེ་འཇུར་མིག་ཏུ་དྲངས་
སོང་ལ། མཇུག་མཐར་རི་མོ་དེ་སློབ་དེབ་ཀྱི་ནང་དུ་འཇུག་རྒྱུ་
ཐག་གིས་བཅད་སོང་། ང་རང་གིས་ཤེས་ཚོད་ཡིན་ན། ད་སྔ་
བར་དུ་སློབ་དེབ་ནང་དུ་བཅུག་པ་ཚང་མ་ནི། རིགས་ལམ་
24བོད་འགྱུར་སློབ་གསོའི་ཀློག་དེབ།
གྱི་རྒྱབ་རྟེན་ཅི་ཡང་མེད་པའི་རི་མོ་ཙམ་དུ་ཟད། དེང་སང་
རྒྱུགས་ཤོག་ཚང་མའི་ནང་དུ། རི་མོ་ཅན་གྱི་དྲི་བ་གཅིག་གཉིས་
རེ་འབྱུང་གི་ཡོད། ང་རང་མི་སྒེར་གྱི་ངོས་ནས་བཤད་ན། ང་ནི་
རི་མོ་ལ་ཧ་ཅང་དགའ་ཞེན་ཅན་གྱི་མི་ཞིག་ཡིན། འོན་ཀྱང༌།
ཚབ་རྩིས་ཀྱི་སློབ་དེབ་ཏུ་རི་མོ་བཞག་པ་དེས་ད་སྔ་བར་དུ
གྲུབ་འབྲས་ཅི་ཞིག་བླངས་ཡོད་པར་ང་རང་ཐེ་ཚོམ་སྐྱེ། གལ་
སྲིད་སློབ་གསོ་དེ་ང་ཚོའི་རིག་ཤེས་དང་ཡང་ན་ཚོར་ཤེས་ལ་
བདེ་བླག་ངང་ནས་སྦྲེལ་མ་ཐུབ་ན། སྤྱིར་བཏང་སློབ་གསོའི་
ཁྲོད་དུ་འཚོ་བ་དངོས་ཀྱི་གྲུབ་ཆ་སྲེ་ཐབས་མེད། འདི་ནི་ཧ་
ཅང་གོ་དཀའ་མོ་ཞིག་ཡིན་མོད། འོན་ཀྱང་། འདི་ནི་བདེན་པ་
ཡིན་ལ། ངས་འདི་ལས་ཁ་གསལ་ཞིག་བརྗོད་ཐབས་བྲལ། འདུ་
བྱེད་ཀྱི་འགྱུར་བ་ཕྲ་མོ་འདི་འདྲ་གཏོང་དུས་ང་ཚོ་ནི་ནམ་རྒྱུན
དངོས་པོའི་རང་གཤིས་དེ་ག་རང་གིས་ཕམ་པར་རྒྱག་གི་ཡོད།
ང་ཚོ་འདིར་ཧ་ཅང་འཐབ་རྩལ་ལ་མཁས་པའི་དགྲ་བོ་ཞིག་གི་
ཁ་གཏད་དུ་ལངས་ཡོད་ལ། དགྲ་བོ་དེས་ཤོ་རྡེའུ་དེ་ནམ་རྒྱུན་
ཤོ་ཕོར་གཞན་པ་དེའི་འོག་ཏུ་ཡོད་པ་ཁག་ཐེག་བྱེད་ཀྱི་ཡོད།
ང་ཚོས་བཅོས་བསྒྱུར་དེ་སྣེ་གཞན་པ་ནས་མགོ་འཛུགས་དགོས།
ཐོག་མར། སྤྱིར་བཏང་སློབ་གསོའི་ནང་དུ་གཟུད་རྒྱུའི་དངོས་
ཡོད་འཇིག་རྟེན་འདིའི་སྟེང་གི་གྲངས་འབོར་ཤེས་བྱ་ཅི་ཡིན་
25སློབ་གསོའི་དམིགས་ཡུལ།
གཏན་འཁེལ་བྱེད་དགོས་ཤིང་། ཤེས་བྱ་འདི་དག་ནི་ཧ་ཅང
གོ་བདེ་མོ་ཡིན་དགོས། དེ་ནས་ཚབ་རྩིས་ཀྱི་བསླབ་གཞི་གཏན་
འཁེལ་བྱེད་དགོས་ཤིང༌། བསླབ་གཞི་འདིའི་ནང་དུ་གོང་དུ་
བདམས་ཟིན་པའི་ཤེས་བྱ་ཁག་གི་བེད་སྤྱོད་ཀྱི་དཔེར་བརྗོད
འགོད་དགོས། ང་ཚོས་ང་ཚོ་དགའ་ཞེན་ཆེ་སའི་རི་མོའི་སྐོར་
ལ་སེམས་ཁུར་བྱེད་མི་དགོས། རྗེས་མར་ཚབ་རྩིས་དེ་བརྟན་
གཡོའི་འཇིག་རྟེན་འདི་ལ་ཞིབ་འཇུག་བྱེད་པའི་ལག་ཆ་གལ་
ཆེན་ཞིག་ཏུ་གྱུར་དུས། རི་མོ་འདི་དག་ནི་གང་མང་མང་ཞིག་
ཡོང་གི་རེད། སྤྱི་ཚོགས་ཞིབ་འཇུག་ཆེས་སླ་ཤོས་ཀྱི་ནང་དུ།
གྲངས་འབོར་གྱི་བེད་སྤྱོད་ཆེས་སླ་ཤོས་འགའ་རེ་ཡོང་གི་ཡོད།
གྲངས་འབོར་ལ་བརྟེན་ནས། ལོ་རྒྱུས་ཀྱི་ཁུགས་སོ་རེ་རེ་ནི།
གསོན་ཉམས་ཤོར་བའི་སློབ་གྲྭའི་ལོ་རྒྱུས་སློབ་ཁྲིད་ཀྱི་ཆ་ཤས་
ཆེན་པོ་ཞིག་ཏུ་གྱུར་ཡོད་པའི་མི་སྣའི་མིང་ཐོ་དང་ལོ་ཚིགས་
ཀྱི་རེའུ་མིག་དང་བསྡུར་ན། ཇེ་གསལ་དང་ཇེ་ཟབ་ཏུ་འགྱུར་གྱི་
ཡོད། མཛད་རྗེས་ཅི་ཡང་སྟོན་རྒྱུ་མེད་པའི་རྒྱལ་བོ་དང་བཙུན་
མོ་མང་བོ་ཞིག་གི་མིང་ཐོ་ཡིས་གོ་ཅི་ཞིག་ཆོད་དམ། ཊོམ་དང་
ཌིག་ཁི། ཡང་ན་ཧཱ་རེ་སོགས་སུ་ཞིག་ཡིན་རུང་། ཁོ་ཚོ་ཚང་མ་
ནི་ཤི་ཚར་བ་རེད། འདས་སོང་གི་ལོ་རྒྱུས་ཡོངས་རྫོགས་སྡེབ་
གཅིག་ཏུ་རོ་ལངས་རྒྱག་རྒྱུ་ནི་ཕམ་ཁ་ཞིག་ཡིན་པས། དེ་དག་
26བོད་འགྱུར་སློབ་གསོའི་ཀློག་དེབ།
གནས་སྐབས་རིང་ཕྱིར་འགྱངས་བྱས་བཞག་ན་བཟང༌། དེང་
རབས་སྤྱི་ཚོགས་ཀྱི་གྲངས་ཀའི་རླབས་རྒྱུན་གྱི་སྟོབས་ཤུགས་ལ་
གནད་དོན་འདི་ཧ་ཅང་སྟབས་བདེའི་ངང་མཚོན་པའི་ནུས་
པ་ལྡན། དེ་དང་ཆབས་ཅིག་ཏུ། འགྱུར་ཚད་དང་རྟེན་འབྱུང་
གྲངས། མཉམ་བྱ་དང་དེའི་འགྲེལ་བཤད། རྒྱུ་སེལ་ཐབས་
སོགས་ཀྱི་གོ་དོན་རྣམས་རེ་རེ་བཞིན་སྤྱི་མཚན་ཚན་རིག་ལྟར་
དུ་ཞིབ་འཇུག་བྱེད་ཆོག འོན་ཀྱང་། དེ་དག་ལ་ཞིབ་འཇུག་དང་
འགྲེལ་བཤད་བྱ་དུས། ངས་འདི་གར་དོན་དེ་ཚོ་སྟོན་བྱེད་དུ་
སྤྱོད་བཞིན་པའི་ཚིག་དང་ཐ་སྙད་རྫིག་པོ་འདི་འདྲ་བེད་སྤྱོད་
གཏོང་ག་ལ་རུང་སྟེ་མི་རུང་སྟེ། དེ་ལས་ལྡོག་སྟེ། སློབ་ཁྲིད་
བྱེད་པར་འཚམ་པའི་ཁ་གསལ་ཞིང་གོ་བདེ་ལ་གནས་ཚུལ་
དམིགས་བསལ་བ་དང་མཐུན་པའི་དཔེར་བརྗོད་དང་བརྗོད་
ཚིག་བེད་སྤྱོད་གཏོང་དགོས།
གལ་སྲིད་ཁ་ཕྱོགས་འདི་དེད་པ་ཡིན་ན། དེ་ནས་ཚབ་
རྩིས་རིག་པའི་སྤྱི་མཚན་ཚན་རིག་ལ་བརྟེན་ནས། ཆའོ་སིར་
དང་གཉན་རིམས་ནག་པོའི་བར་གྱི་ལམ་ཐིག་དང༌། གཉན་
རིམས་ནག་པོ་ནས་དེང་རབས་ངལ་རྩོལ་འགལ་ཟླའི་བར་
གྱི་ལམ་ཐིག་གཉིས་ཀས་དུས་རབས་བར་མའི་གནས་སྐོར་
གྱི་སྒྲུང་གཏམ་ཁག་ལྷན་དུ་སྦྲེལ་ཐུབ་ཡོད་ཅིང༌། འདིས་ལམ་
27སློབ་གསོའི་དམིགས་ཡུལ།
ཐིག་གཉིས་ཀའི་ཐུན་མོང་གི་བརྗོད་གཞི་སྟེ། མི་ཚེའི་འགྱུར་
ལྡོག་སྣ་ཚོགས་སྟོན་ཐུབ་ཡོད། སྐབས་འདིར་ཁྱོད་ཚོ་མང་ཆེ་
བའི་སེམས་ནང་དུ་ཅི་ཞིག་དྲན་བཞིན་པ་ངས་ཤེས། ཁྱོད་ཚོའི་
སེམས་ལ་ཤར་བཞིན་པ་ནི། ང་རང་གིས་སྐྱ་ཐིག་ཕབ་པའི་
ལམ་བུ་དེ་ནི་ཁྱོད་ཚོས་འདེམས་དགོས་པའི་ལམ་བུ་ཏག་ཏག་
དེ་མ་ཡིན་ཞིང་། ཐ་ན་ལམ་འདི་འདེད་ཐུབ་པ་ཞིག་ཡིན་མིན་
ཡང་མི་ཤེས་པ་དེ་རེད། འདིར་ང་ཡང་མོས་མཐུན་ཡོད། ངས་
ང་རང་གིས་འདི་ལྟར་སྒྲུབ་ཐུབ་ཟེར་གྱི་མེད། འོན་ཀྱང་། ཁྱོད་
རང་གིས་བརྒྱབ་པའི་དགག་པ་འདིས། སྤྱིར་བཏང་གི་སློབ་
ཕྱིའི་རྒྱུགས་སྤྲོད་ལམ་ལུགས་འདི་སློབ་གསོ་ལ་གནོད་འཚེ་ཧ་
ཡོད། ཤེས་བྱའི་བེད་སྤྱོད་ངོམ་སྟོན་ལེགས་པོར་བྱེད་ཐུབ་ཆེད་
ཅང་ཚབས་ཆེན་ཡིན་པའི་གནས་ལུགས་དེ་ཏག་ཏག་སྟོན་གྱི་
དུ། ངོམ་སྟོན་བྱེད་པའི་བརྒྱུད་རིམ་འདི་ངེས་པར་དུ་སློབ་མའི་
རང་གྲུབ་གཤིས་ཀ་དང་དགེ་རྒན་གྱི་ལྷན་སྐྱེས་ཤེས་རབ་ལ་
བརྟེན་དགོས། ངས་འདི་ནས་ང་ཚོ་མང་ཆེ་བར་མཚོན་ན་ཆེས་
སླ་ཤོས་ཡིན་པའི་བེད་སྤྱོད་སྐོར་དེ་དག་ལོགས་སུ་བསྐྱུར་ཡོད།
ངས་བསྐྱུར་ཡོད་ཟེར་བ་ནི་འཕྲུལ་ལས་དང་དངོས་ལུགས་ལྟ་
བུའི་གྲངས་ཀའི་ཕྱོགས་ཀྱི་ཚན་རིག་ཡིན།
དེ་བཞིན། སྦྲེལ་ཐབས་དེ་ག་རང་གི་ཐོག་ནས་ང་ཚོས་སྤྱི་
28བོད་འགྱུར་སློབ་གསོའི་ཀློག་དེབ།
ཚོགས་སྣང་ཚུལ་གྱི་སྡོམ་རྩིས་དེ་དུས་ཚོད་ཀྱི་ཁ་གཏད་དུ་
འགོད་པར་བྱ། དེ་ནས་ང་ཚོས་འོས་འཚམས་ཀྱི་བརྗོད་གཞི
ཟུང་གི་བར་གྱི་དུས་ཚོད་དེ་འདོར་བར་བྱ། འདི་ལྟར་སོང་ན།
ང་ཚོས་དེ་དག་གི་བར་དུ་རྒྱུ་འབྲས་ཀྱི་འབྲེལ་བ་ངོ་མ་ཞིག་
ཡོད་པ་ཡིན་ནམ། ཡང་ན་གནས་སྐབས་སུ་སྟབས་འགྲིག་པ་
ཙམ་ཡིན་མིན་དེ་ཚོད་དཔག་གི་ལམ་ནས་སྟོན་ཐུབ། ང་ཚོས་
དུས་ཚོད་ཀྱི་ཁ་གཏད་དུ་རྒྱལ་ཁབ་ཅིག་ལ་སྡོམ་རྩིས་ཚན་པ་
གཅིག་བཀོད་པ་དང༌། དེ་ནས་རྒྱལ་ཁབ་གཞན་པ་ཞིག་ལ་
སྡོམ་རྩིས་ཚན་པ་གཞན་པ་ཞིག་བཀོད་ཡོད་སྲིད་པའི་དབང་
གིས། ང་ཚོར་ཐོབ་པའི་གྲུབ་འབྲས་ཀྱི་རི་མོས་ནི་སྟབས་འགྲིག་
པ་ཁོ་ན་ཡིན་པ་སྟོན་དུས་ཡོད་སྲིད་ལ། དེ་བཞིན་དུ། རི་མོ་
གཞན་པ་དེས་མངོན་གསལ་དོད་པོའི་རྒྱུ་འབྲས་ཀྱི་འབྲེལ་
བ་སྟོན་དུས་ཡོད་ཀྱང་སྲིད། དེ་བས། ང་ཚོས་ཇི་ལྟར་དབྱེ་བ་
འབྱེད་དམ། འདི་ལྟར་མུ་མཐུད་དུ་སོང་ན་རྫོགས་རྒྱུ་མེད།
འོན་ཀྱང་། འགྲེལ་བཤད་འདིར་བསམ་གཞིག་བྱེད་དུས། ངས་
གོང་དུ་ཨུ་ཚུགས་ཀྱིས་རེ་བ་འདོན་བཞིན་པ་དེ་ཡིད་ལ་འཛིན
རོགས། ཐོག་མར་བློ་ལ་ངེས་དགོས་རྒྱུ་ནི། བསམ་བློའི་རྒྱུན་ཐག་
གཅིག་གིས་བྱིས་པ་ཡོངས་རྫོགས་ཀྱི་དགོས་མཁོ་སྐོང་ཐུབ་མི་
སྲིད། དཔེར་ན། ངས་ཚོད་དཔག་ཅིག་བྱས་ན། ལག་ཤེས་ལ་སྤྲོ་
29སློབ་གསོའི་དམིགས་ཡུལ།
བ་ཡོད་པའི་བྱིས་པ་ཞིག་ཡིན་ན། ཁོས་འདོད་པ་ནི་ཐོག་རེག་
ཡོད་པའི་ཤེས་བྱ་ཡིན་རྒྱུ་རེད་ལ། དེ་ཁོའི་བློ་ཡུལ་དུ་འཆར་
བ་དེ་ངས་འདིར་འབྲི་བ་ལས་ཀྱང་མགྱོགས་སྲིད། གཅིག་བྱས་
ན་ང་རང་ནོར་ཡོད་སྲིད། འོན་ཀྱང་། ངས་ནི་འདི་ལྟར་ཚོད་
དཔག་བྱེད་རྒྱུ་ཡིན། དེ་ནས་བློ་ལ་ངེས་དགོས་རྒྱུ་ཞིག་ནི། ངས་
ནི་སློབ་ཁྲིད་ཡག་པོ་གཅིག་གིས་ཡིད་སྨོན་ཤོར་འོས་པའི་
འཛིན་གྲྭ་ཞིག་ལ་གློ་བུར་དུ་ངར་སེམས་སློང་ཐུབ་པར་བསམ་
བློ་གཏོང་གི་མེད། འདི་ནི་སློབ་གསོ་སྤེལ་སྟངས་མིན། དེ་འདྲ་
ཞིག་ག་ལ་ཡིན། སློབ་མ་ཚང་མས་སློབ་ཚན་ཧྲིལ་བོ་ཡོངས་
སུ་ཁོང་དུ་ཆུད་རག་བར་དུ། ཁོ་ཚོས་དུས་དང་རྣམ་པ་ཀུན་
ཏུ་ཧུར་བརྩོན་གྱི་སྒོ་ནས་དཔེར་བརྗོད་གྱི་དཀའ་གནད་སེལ་
དགོས་ཤིང༌། དེའི་དོན་དུ་རི་མོ་མང་བོ་འབྲི་དགོས་ལ་ཚོད་
ལྟ་སྣ་ཚོགས་བྱེད་དགོས། ངས་འགྲེལ་བཤད་བྱེད་བཞིན་པ་ནི་
ཁ་ཐོར་འགྲེལ་བཤད་ཐབས་ལམ་དེ་ཡིན་ཞིང༌། ཐབས་ལམ་
འདི་ནི་ཁོ་ཚོའི་སེམས་སུ་འགོས་པར་བྱེད་འོས། སློབ་མ་ཚོ་ལ་
ཁོ་ཚོས་ཅི་ཞིག་སྦྱོང་ཐུབ་ཀྱི་འདུག་ཨང་སྙམ་པའི་ཚོར་བ་སྐྱེད་
དུ་འཇུག་དགོས་པ་ལས། ཁོ་ཚོས་ནི་གཞན་གྱིས་བཏབ་པའི་སྐྱ་
ཐིག་འགྲིམ་བཞིན་པ་ཙམ་རེད་བསམ་དུ་འཇུག་མི་རུང་།
མཇུག་མཐར་བློ་ལ་ངེས་དགོས་པ་ཞིག་ནི། གལ་སྲིད་ཁྱོད་
30བོད་འགྱུར་སློབ་གསོའི་ཀློག་དེབ།
ཀྱིས་སློབ་མ་རྣམས་ལ་སྤྱི་རྒྱུགས་ཀྱི་ཆེད་དུ་སློབ་ཁྲིད་བྱེད་ཀྱི་
ཡོད་ན། སློབ་ཁྲིད་ཚད་དང་ལྡན་པ་ཞིག་འཁྱོངས་རྒྱུ་ནི་ཧ་
ཅང་རྙོག་འཛིང་ཅན་གྱི་གནད་དོན་རེད། ཁྱོད་ཀྱིས་ནོར་མན་
རིགས་ཀྱི་བཟོ་བཀོད་ཀྱི་མཐའི་འབུར་གཟུགས་གུག་དཀྱོག་དེ་
ཚོར་དོ་སྣང་བྱས་མྱོང་ཡོད་དམ། གནའ་བོའི་སྒྱུ་རྩལ་བརྩམས་
ཆོས་དེ་ཚོ་ཧ་ཅང་མཛེས་པོ་ཡིན་ལ། དེང་རབས་ཀྱི་བརྩམས་
ཆོས་དེ་དག་ནི་མི་སྡུག་པ་ཤ་སྟག་ཡིན། དེའི་རྒྱུ་མཚན་ཡང༌།
དེང་རབས་ཀྱི་སྒྱུ་རྩལ་བརྩམས་ཆོས་ཁག་ནི་ཚད་ལ་གཞལ་
ནས་བསྐྲུན་པ་ཡིན་ལ། གནའ་བོའི་སྒྱུ་རྩལ་བརྩམས་ཆོས་ཁག་
ནི་དེ་དག་གི་རྩོམ་པ་བོ་སོ་སོའི་ཁྱད་ཆོས་ལྟར་དུ་རྣམ་པ་སྣ་
ཚོགས་སུ་བསྐྲུན་ཡོད། འདི་གའི་ནང་དུ་ཚང་མ་འཚང་ཁ་
བརྒྱབ་ཡོད་ལ། དེ་གའི་ནང་དུ་ཚང་མ་རྒྱ་བསྐྱེད་ཡོད། སློབ་མ་
རྣམས་ལ་རྒྱུགས་ལེན་པའི་དོན་སྙིང་ནི། སློབ་ཚན་ཚང་མར་
གོ་སྐབས་འདྲ་མཉམ་སྤྲོད་ཆེད་དུ་ཡིན་མོད། འོན་ཀྱང་། མིའི་
རིགས་ནི་སྐྱེས་པ་ནས་བཟུང་ཆེད་སྦྱོང་རང་བཞིན་གྱི་སྲོག
ཆགས་ཡིན། མི་གཅིག་གིས་སློབ་ཚན་ཧྲིལ་བོ་མཐོང་སྲིད་མོད།
འོན་ཀྱང་། མི་གཞན་ཞིག་གིས་མཐོང་བ་ནི་ཕན་ཚུན་འབྲེལ་
མ་ཆགས་པའི་དཔེར་བརྗོད་ཁ་ཤས་ཡིན་སྲིད། རྒྱ་ཆེ་བའི་
རིག་གནས་ཤིག་གི་ཆེད་དུ་བཟོས་པའི་བསླབ་གཞིའི་ནང་དུ་
31སློབ་གསོའི་དམིགས་ཡུལ།
དམིགས་བསལ་ཆེད་སྦྱོང་ཡོང་དུ་འཇུག་པ་ནི་ཕན་ཚུན་ནང་
འགལ་ལྟ་བུ་ཞིག་ཡིན་པ་ངས་ཤེས་ཀྱི་ཡོད། ནང་འགལ་ཅི་
ཡང་མེད་ན། འཇིག་རྟེན་འདི་ཅུང་སྟབས་བདེ་ཡིན་ལ། ཅུང་
ཉོབ་བྱེད་ཅིག་ཀྱང་ཡིན་སྲིད། འོན་ཀྱང་། ངས་སེམས་ཐག་
བཅད་ནས་བཤད་ཆོག་པ་ནི། སློབ་གསོའི་ནང་ནས་ཁྱོད་ཀྱིས་
ག་དུས་ཆེད་སྦྱོང་རང་བཞིན་རྒྱང་ཕུད་བཏང་ན། དེ་དུས་ཁྱོད་
ཀྱིས་མི་ཚེ་ཞིག་འཕྲོ་བརླག་ཏུ་གཏོང་གི་ཡོད།
ད་ནི་ང་ཚོ་སྤྱིར་བཏང་རྩིས་རིག་སློབ་གསོའི་ཡན་ལག་ཆེན་
པོ་གཞན་པ་སྟེ། དབྱིབས་རྩིས་རིག་པའི་སྟེང་དུ་སླེབས་སོང་།
འདིར་ཡང་རྩ་འཛིན་ནི་གོང་དག་དང་མཚུངས་ཏེ། གཞུང་
ལུགས་ཀྱི་ཆ་དེ་ཁ་གསལ་ཞིང་ཚགས་དམ་ལ། ཚིག་ཉུང་ཞིང་
གལ་ཆེ་དགོས། ཤེས་བྱ་ཁག་གི་བར་གྱི་འབྲེལ་བ་གཙོ་བོ་དེ་
སྟོན་པར་མེད་དུ་མི་རུང་བའི་བརྗོད་གཞི་ཞིག་མིན་ན། ང་
ཚོས་ཐེ་ཚོམ་མེད་པར་འདོར་དགོས་མོད། འོན་ཀྱང༌། རྨང་
གཞིའི་ཤེས་བྱ་གལ་ཆེན་ཚང་མ་རང་སོར་འཇོག་དགོས།
མཚུངས་དང་བསྡུར་ཚད་ལྟ་བུའི་གོ་བ་འདི་འདྲ་གཅོག་འཕྲི་
བྱེད་མི་རུང་། ང་ཚོས་ངེས་པར་དུ་བློ་ལ་ངེས་དགོས་པ་ཞིག་
ནི། དབྱིབས་རྩིས་རིག་པ་ནི། གཟུགས་རིས་མཐོང་ཆོས་ཀྱི་
རོགས་རམ་ལ་བརྟེན་ཡོད་པའི་རྐྱེན་གྱིས། དེ་ནི་གཏན་ཚིགས་
འདྲ་
32བོད་འགྱུར་སློབ་གསོའི་ཀློག་དེབ།
རིགས་པའི་རྗེས་དཔག་རིགས་པ་སྦྱོང་བརྡར་བྱེད་པར་ཁྱད་
དུ་འཕགས་པའི་རིག་པའི་ཁྱབ་ཁོངས་ཤིག་ཡིན། དེ་བཞིན་དུ།
དབྱིབས་རྩིས་ཀྱི་དབྱིབས་རིས་ཀྱང་སློབ་མའི་ལག་ཟུང་དང་
མིག་ཟུང་སྦྱོང་བརྡར་བྱེད་པའི་རིག་པ་ཁྱད་དུ་འཕགས་པ་
ཞིག་ཡིན།
འོན་ཀྱང༌། དབྱིབས་རྩིས་དང་དབྱིབས་རིས་ཀྱང༌། ཚབ་
རྩིས་རིག་པའི་སྐབས་སུ་བཤད་པ་བཞིན། དབྱིབས་རྩིས་རིག་
པའི་ཤེས་བྱའི་ཁྱབ་ཁོངས་རྐྱང་བ་ལས་བརྒལ་དགོས། བཟོ་
ལས་དར་ཡོད་སའི་ཁོར་ཡུག་ཏུ་འཕྲུལ་ལས་དང་ལས་གྲྭ་སྣ་
ཚོགས་ཀྱིས་དབྱིབས་རྩིས་རིག་པར་འོས་འཚམས་ཀྱི་མཐུན་
རྐྱེན་ཡག་པོ་སྐྲུན་ཐུབ་ཀྱི་ཡོད་དེ། དཔེར་ན། ལོན་ཌོན་བཟོ་
ལས་ལག་རྩལ་སློབ་གླིང་དེ་ཡང༌། ཁོར་ཡུག་གི་དབང་གིས་
དར་རྒྱས་ཆེན་པོ་བྱུང་བ་མངོན་གསལ་དོད་པོ་རེད། འབྲིང་
རིམ་སློབ་གྲྭ་མང་བོ་ལ་མཚོན་ན། ངས་བལྟས་ན་ས་ཐིག་
ལེན་པ་དང་ས་བཀྲ་འདེབས་པ་ནི་རང་བྱུང་གིས་གྲུབ་པའི་
དབྱིབས་རྩིས་ཀྱི་བེད་སྤྱོད་རེད་སྙམ། ལྷག་པར་དུ། ངོས་མཉམ་
དཔྱད་ཆས་ལ་བརྟེན་ནས་ས་ཐིག་ལེན་པ་འདིས། སློབ་མའི་
བློ་ངོར་དབྱིབས་རྩིས་རིག་པའི་ཁ་ཚ་དགོས་གཏུགས་ཀྱི་བེད་
སྤྱོད་རང་བཞིན་དེ་གསལ་ལྷང་ངེ་ཞིག་འཆར་དུ་འཇུག་ཐུབ།
33སློབ་གསོའི་དམིགས་ཡུལ།
ཐིག་རིས་འབྲི་ཆས་དང་ཐིག་ལེན་ཐིག་སྐུད། ཐིག་ལེན་ཕྱོགས་
སྟོན་འཁོར་ལོ་སོགས་ཆེས་སྟབས་བདེའི་ཡོ་བྱད་ལ་བརྟེན་ནས།
སློབ་མ་ཚོས་སྟབས་བདེའི་ས་ཐིག་ལེན་པ་ནས་མགོ་བརྩམས་
ནས། རིམ་བཞིན་ས་ཁོངས་ཐིག་ལེན་བྱས་ཏེ་མཐའ་མར་རྫོང་
ཁག་ཆུང་ཆུང་ཞིག་གི་ས་བཀྲ་འབྲི་ཐུབ་ཀྱི་རེད། ཆེས་ཕུལ་དུ
བྱུང་བའི་སློབ་གསོ་ནི། ཆེས་སྟབས་བདེའི་ཡོ་བྱད་ལ་བརྟེན་
ནས་ཆེས་གལ་ཆེ་བའི་ཤེས་བྱ་རྙེད་ཐུབ་རྒྱུ་དེ་ཡིན་པས། ཐོག་
མ་ཉིད་ནས་རྒྱས་སྤྲོས་ཅན་གྱི་ལག་ཆ་མཁོ་སྤྲོད་བྱེད་རྒྱུ་དེ་ག་
ཚོད་ཐུབ་ཐུབ་ཀྱིས་འགོག་དགོས། རྫོང་ཁག་ཆུང་ཆུང་ཞིག་གི་
ས་བཀྲ་ཞིག་འབྲི་ཐུབ་དགོས་ན། རྫོང་ཁག་དེའི་མངའ་འོག་གི་
གཞུང་ལམ་ཚང་མར་ངེས་ཆ་ཡོད་དགོས་ལ། ཡུལ་དེའི་ས་བབ་
མཐོ་དམའ་དང་ས་གཤིས་གནས་ཚུལ། གནམ་གཤིས་གནས་
ཚུལ། རྫོང་ཁག་འདི་དང་རྫོང་ཁག་གཞན་པ་ཁག་གི་བར་གྱི་
འབྲེལ་བ། ཕྱིའི་ཁོར་ཡུག་གིས་ནང་སྡོད་དམངས་ཀྱི་སྟེང་དུ
ཐེབས་པའི་ཤུགས་རྐྱེན་ལ་སོགས་པར་བསམ་བློ་གཏོང་དགོས་
པས། འདིས་སློབ་མ་ཚོ་ལ་ཕིར་ཁིན•ཝར་བྷེག་གི་ལོ་རྒྱུས་ལས་
ལྷག་པའི་ལོ་རྒྱུས་ཤེས་བྱ་ཁྲིད་ཐུབ་ལ། བྷེ་རན་མཚོ་འགག་
གི་ས་ཁམས་ལས་ལྷག་པའི་ས་ཁམས་ཤེས་བྱ་ཁྲིད་ཐུབ། ངས་
བཤད་འདོད་པ་ནི། ང་ཚོས་སློབ་ཁྲིད་བྱེད་སྐབས། བསླབ་གཞི་
34བོད་འགྱུར་སློབ་གསོའི་ཀློག་དེབ།
དེ་སྣང་ལ་མ་ངེས་པ་ཞིག་ཁྲིད་རྒྱུ་མ་ཡིན་པར། བསླབ་གཞིའི་
ནང་དོན་ཅི་ཞིག་ཡིན་རུང་། དེ་ལ་གཟབ་ནན་གྱི་སྒོ་ནས་
བརྟག་དཔྱད་དང་ཞིབ་འཇུག་བྱས་ནས། དངོས་ཡོད་ཀྱི་གནས་
ཚུལ་དེ་གཞུང་ལུགས་ཀྱི་འཁྲུལ་མེད་ཤེས་བྱས་ཁུངས་སྐྱེལ་ཐུབ་
པ་ཞིག་བྱེད་དགོས། རྒྱུན་ལྡན་གྱི་རྩིས་རིག་གི་དཀའ་གནད་
སེལ་སྟངས་དེ་འདི་འདྲ་ཡིན་འོས་ཏེ། ས་ཁོངས་ངེས་ཅན་ཞིག་
ཐིག་ལེན་བྱས་ཏེ། ཐིག་ཚད་ངེས་ཞིག་ལ་གཞི་བཅོལ་བའི་
སྐྱ་ཐིག་ཅིག་བཏབ་ནས། ས་ཁོངས་དེའི་རྒྱ་ཁྱོན་འཚོལ་རྒྱུ་དེ
རེད། དགོས་མཁོ་ཅན་གྱི་དབྱིབས་རྩིས་བརྗོད་གཞི་ཁག་ཁྲིད་
སྐབས་ཁོ་ཚོའི་ར་སྤྲོད་ཤེས་བྱ་ངོ་སྤྲོད་མ་བྱས་པར་ཁྲིད་སྟོན་
བྱེད་པ་ནི་ལག་ལེན་ཡག་པོ་ཞིག་ཡིན་ངེས། དེ་ལྟར་ན། ཐིག་
ལེན་དངོས་སུ་བྱེད་པའི་བརྒྱུད་རིམ་ཁྲོད་དུ། བརྗོད་གཞི་དེའི་
ར་སྤྲོད་ཤེས་བྱའང་དེ་དང་དུས་མཚུངས་སུ་སྦྱོང་ཐུབ་འགྲོ་ཡི་
རེད།
སྟབས་འགྲིག་པ་ཞིག་ལ། སློབ་གསོའི་ཐོག་གི་ཆེད་སྦྱོང
ཕྱོགས་ཀྱི་ཤེས་བྱ་ནི་སྤྱིར་བཏང་གི་རིག་གནས་དང་བསྡུར་ན་
ལས་སླ་བོ་ཡིན། འདི་ལྟར་ཡིན་པ་ལ་རྒྱུ་མཚན་མང་བོ་ཡོད་
ལ། དེ་དག་ལས་རྒྱུ་མཚན་གཅིག་ནི། ཕྱོགས་གཉིས་ཀའི་ཐོག་
གི་ཉམས་འཇོག་བྱེད་དགོས་པའི་བརྒྱུད་རིམ་གྱི་རྩ་འཛིན་མང་
35སློབ་གསོའི་དམིགས་ཡུལ།
བོ་གཅིག་མཚུངས་ཡིན་པས། འདི་ལ་ཕྱོགས་སྡོམ་ཡང་བསྐྱར་
བྱེད་དགོས་གྱི་མེད་ཅིང་། རྒྱུ་མཚན་གཞན་པ་ཞིག་ནི། སློབ་
མའི་ཆེད་སྦྱོང་རང་བཞིན་གྱི་སྦྱོང་བརྡར་དེ་ཅུང་མཐོ་རིམ་
སློབ་ཚན་གྱི་སྐབས་སུ་འབྱུང་གི་ཡོད་པའམ། ཡང་ན་འབྱུང་
འོས་པ་ཡིན་པས། ཁོ་ཚོ་རིམ་པ་དེར་སླེབས་དུས། ཁོ་ཚོར་ཞིབ་
འཇུག་བྱེད་པར་སྤྱོད་སླ་བའི་རྒྱུ་ཆ་མང་བོ་སྔ་ས་ནས་ཡོད་
བསྡད་པ་རེད། འོན་ཀྱང༌། རྒྱུ་མཚན་གཙོ་བོ་ནི། ཆེད་སྦྱོང་རང་
བཞིན་གྱི་སློབ་སྦྱོང་ནི་ནམ་རྒྱུན་སློབ་མ་བྱེ་བྲག་པ་རེ་རེའི་
ནི་བཤད་མ་དགོས་པ་ཞིག་རེད། རྒྱུ་མཚན་ངེས་ཅན་ཞིག་གི་
དགའ་ཕྱོགས་དམིགས་བསལ་བ་དང་འབྲེལ་ཡོད་པས་ཡིན་པ་
དབང་གིས། ཁོས་ཆེད་ཚན་དེ་སྦྱོང་བཞིན་པ་ནི་ཁོས་དེ་ཤེས་
འདོད་པའི་རྐྱེན་གྱིས་ཡིན་ལ། འདིས་ནི་གནད་དོན་ལ་རྩ་བའི་
ཆ་ནས་འགྱུར་བ་གཏོང་གི་ཡོད། སྤྱིར་བཏང་གི་རིག་གནས་ནི
མིའི་རིགས་ཀྱི་བསམ་བློར་གཡོ་འགུལ་སློང་བར་དམིགས་པ་
ཡིན་ལ། ཆེད་སྦྱོང་གི་སློབ་ཚན་གྱིས་གཡོ་འགུལ་འདི་བེད་སྤྱོད་
གཏོང་དགོས་པ་ཡིན། འོན་ཀྱང་། དགག་སྒྲུབ་ཕྲ་ཚགས་འདི་
རིགས་སྟེང་དུ་ནན་བཤད་མང་བོ་བྱེད་པའི་དགོས་པ་མེད།
ང་ཚོས་གསལ་བོར་མཐོང་ཐུབ་པ་ལྟར། སྤྱིར་བཏང་གི་བསླབ་
གཞིའི་ཁྲོད་ནས་དམིགས་བསལ་གྱི་དགའ་ཕྱོགས་ཤིག་འཕེལ་
36བོད་འགྱུར་སློབ་གསོའི་ཀློག་དེབ།
ཡོང་ལ། དེ་མཚུངས་སུ། ཆེད་སྦྱོང་གི་ཁྲོད་དུ་ཡང་སློབ་ཚན་གྱི་
ཕྱིའི་འབྲེལ་བ་ཁག་གིས་མིའི་བསམ་བློ་ཕྱི་ཕྱོགས་སུ་འགུག་གི་
ཡོད།
དེ་བཞིན་དུ། འཇིག་རྟེན་ཁམས་འདིར་སྤྱིར་བཏང་རིག་
གནས་ཁོ་ན་སྤྲོད་པའི་སློབ་ཚན་གཅིག་ཀྱང་མེད་ལ། དམིགས་
བསལ་ཤེས་བྱ་ཁོ་ན་སྤྲོད་པའི་སློབ་ཚན་ཡང་གཅིག་ཀྱང་མེད།
སྤྱིར་བཏང་སློབ་གསོའི་ཆེད་དུ་དམིགས་པའི་སློབ་ཚན་ཁག་ནི་
དམིགས་བསལ་གྱིས་ཞིབ་འཇུག་བྱས་པའི་དམིགས་བསལ་གྱི་
སློབ་ཚན་ཡིན། ཕྱོགས་གཞན་ཞིག་ནས་བཤད་ན། སྤྱིར་བཏང་
གི་བསམ་བློའི་འགུལ་སྐྱོད་ལ་སྐུལ་འདེད་གཏོང་བའི་ཐབས་
ལམ་གཅིག་ནི་དམིགས་བསལ་གྱི་དགའ་ཕྱོགས་ཤིག་འཕེལ་དུ་
པ
འཇུག་རྒྱུ་དེ་ཡིན། སློབ་གཉེར་གྱི་ཁ་གདན་གྲུ་བཞི་དེ་དུམ་བུར་
གཏོང་མི་རུང་། སློབ་གསོའི་ལས་འགན་ནི། སློབ་མའི་སེམས་
སུ། བསམ་བློའི་ནུས་པ་དང་བསམ་བློའི་མཛེས་པ། བསམ་བློའི་
སྒྲིག་གཞི་བཅས་ལ་ལྷད་མེད་ཀྱི་དགའ་ཞེན་སྐྱེད་དུ་འཇུག་རྒྱུ་
དང་། དེ་དང་ལྷན་དུ་དོ་བདག་རང་ཉིད་ལ་དམིགས་བསལ་
གྱིས་འབྲེལ་ཆགས་པའི་ཤེས་བྱའི་ཚན་པ་བྱེ་བྲག་པ་ཞིག་ཁོང་
དུ་ཆུད་འཇུག་རྒྱུ་དེ་རེད།
བསམ་བློའི་སྒྲིག་གཞི་ལ་ཡི་རངས་བྱེད་པ་ནི་རིག་གནས་
37སློབ་གསོའི་དམིགས་ཡུལ།
ལྡན་པའི་སེམས་ཀྱི་ངོས་གཅིག་ཡིན་ལ། འདི་ལྟ་བུའི་ནུས་པ་དེ་
ཡང་དམིགས་བསལ་ཆེད་སྦྱོང་ཞིག་གི་ཤུགས་རྐྱེན་འོག་ནས་
འཕེལ་འོང་བ་ཞིག་ཡིན། དེ་ཡང༌། མིག་མང་རྩེད་གཞོང་ཧྲིལ་
བོ་མིག་གིས་འཚོ་བ་དང་ཆབས་ཅིག་ཏུ། སེམས་ཀྱི་ཟུར་ངོས་
གཅིག་ནས་འཆར་གཞི་གཞན་པ་ཞིག་ལ་བསམ་བློ་གཏོང་ཐུབ་
པ་ཇི་བཞིན་ཡིན། གྲུབ་ཟིན་པའི་སྤྱིར་བཏང་གི་བསམ་བློ་ཞིག་
གི་སྒྲིག་གཞི་དང་། དེས་མི་ཚེའི་གསང་བ་སྔོག་པའི་བྱེད་ལས་
ཀྱི་རིན་ཐང་འདི། དམིགས་བསལ་ཆེད་སྦྱོང་ཁོ་ན་བརྒྱུད་ན་ད་
གཟོད་རྟོགས་ཐུབ་པ་ཡིན། སྒྲིག་གཞི་ཚགས་དམ་པའི་སེམས་
པ་ནི་དངོས་ཡོད་དངོས་མེད་གཉིས་ཀ་ཡིན་དགོས། སེམས་
འདི་དངོས་མེད་ཀྱི་བསམ་བློ་རྟོགས་པར་སྦྱོང་བརྡར་བྱས་
ཡོད་ལ་དངོས་ཡོད་ཀྱི་བདེན་པར་ཞིབ་འཇུག་བྱེད་པར་ཡང་
སྦྱོང་བརྡར་བྱས་ཡོད།
མཇུག་མཐར། བསམ་བློའི་ཁྱད་ཆོས་ཡོངས་སུ་རྫོགས་
པ་ལས་ཆེས་དཀའ་མོ་དེ་འཕེལ་དུ་འཇུག་དགོས། ངས་ཤོད་
བཞིན་པ་ནི་ཁྱད་ཆོས་ཀྱི་རོ་མྱོང་བའི་ནུས་པ་ཡིན། དེ་ནི་སྔོན་
དཔག་ཐུབ་པའི་མཇུག་འབྲས་ཤིག་ཆུད་ཟོས་ཅི་ཡང་མེད་
པར་ཐད་ཀར་ལེན་པར་ཡིད་སྨོན་བྱེད་པ་རྨང་གཞི་བྱས་ནས་
སླེབས་པའི་མཛེས་རྟོག་གི་རོ་མྱོང་ཡིན། སྒྱུ་རྩལ་ཐོག་གི་ཁྱད་
38བོད་འགྱུར་སློབ་གསོའི་ཀློག་དེབ།
ཆོས་དང་རྩོམ་རིག་ཐོག་གི་ཁྱད་ཆོས། ཚན་རིག་ཐོག་གི་ཁྱད་
ཆོས་དང་གཏན་ཚིགས་ཐོག་གི་ཁྱད་ཆོས། ལག་བསྟར་དངོས་
ཀྱི་ཐོག་གི་ཁྱད་ཆོས་བཅས་ལ་ཐུན་མོང་གི་ཁྱད་ཆོས་ཤིག་ཡོད་
ཅིང་། དེ་ནི་མངོན་འགྱུར་བྱེད་རྒྱུ་དང་རང་ཚོད་འཛིན་རྒྱུ
གཉིས་ཡིན། བསླབ་གཞི་ཞིག་ལ་དགའ་ཞིང་བསླབ་གཞི་དེའི་
ཆེད་དུ་དགའ་བ་ནི་བསླབ་གཞིའི་དེས་མཚོན་པའི་ཁྱད་ཆོས་
ལ་དགའ་བ་ཡིན་པ་ལས། འགྲོ་ལྡོག་ཐག་གིས་མ་ཆོད་པའི་
གཉིད་མ་སད་ཀྱི་གོམ་འགྲོས་ལྟ་བུ་ལ་ཟེར་གྱི་མེད།
འདིར་ང་ཚོ་བགྲོ་གླེང་གི་མགོ་རྩོམ་ས་སྟེ། སློབ་གསོའི་བེད་
སྤྱོད་ཐད་ཀྱི་རྩོད་གཞི་དེའི་སྟེང་དུ་ཕྱིར་སླེབས་སོང་། ཁྱད་ཆོས་
ཟེར་བ་འདིའི་གོ་བ་ཡང་རྩེ་ནས་བླངས་ན། དེ་ནི་སློབ་གསོ་
ཐོབ་པའི་མི་ཞིག་གིས་ཆེས་མཇུག་མཐར་ལེན་དགོས་པའི་ཤེས་
བྱ་དེ་ཡིན་ལ། དེ་ནི་ཆེས་བེད་སྤྱོད་ལྡན་པའི་ཤེས་བྱ་དེ་ཡང་
ཡིན། འདི་ཡོད་ཚད་ཀྱི་ནང་དུ་ཁྱབ་ཡོད། ཁྱད་ཆོས་ཀྱི་རོ་མྱོང་
ཐུབ་པའི་འཛིན་སྐྱོང་མཁན་ཞིག་ཡིན་ན། ཁོ་ཆུད་ཟོས་བྱེད་
པར་སྡང་གི་རེད་ལ། ཁྱད་ཆོས་ཀྱི་རོ་མྱོང་ཐུབ་པའི་བཟོ་ལས་
འཆར་འགོད་པ་ཞིག་ཡིན་ལ། ཁོས་རྒྱུ་ཆ་ཡོད་ཚད་ཧ་ཅང་
བསྲི་ཚགས་ཀྱིས་སྤྱོད་རྒྱུ་རེད། ཁྱད་ཆོས་ཀྱི་རོ་མྱོང་ཐུབ་པའི་
སྒྱུ་རྩལ་པ་ཞིག་གིས་ཁོའི་བརྩམས་ཆོས་དེ་ཕུལ་དུ་བྱུང་བ་ཞིག་
39སློབ་གསོའི་དམིགས་ཡུལ།
འབྱུང་བར་འབད་ཀྱི་རེད། ཁྱད་ཆོས་ཞེས་པ་ནི་བསམ་བློའི་
བསླབ་ཁྲིམས་དྭངས་རྩེ་དེ་ཡིན།
འོན་ཀྱང་། ཁྱད་ཆོས་ཀྱི་ཡན་དང་ཤེས་བྱའི་ཡན་དུ་ད་
དུང་གྷི་རེ་སིའི་ལྷ་ཆེན་ལྟ་བུའི་སྣང་ལ་མ་ངེས་པའི་དངོས་པོ་
ཞིག་ཡོད་ཅིང༌། དེ་ནི་ནུས་མཐུ་ཡིན། ཁྱད་ཆོས་ནི་ནུས་མཐུ་ལ་
བཟོ་བཅོས་བརྒྱབ་པ་ཡིན་ལ་ནུས་མཐུ་ལ་ཚོད་འཛིན་བྱས་པ་
ཡིན། འོན་ཀྱང༌། མདོར་བསྡུས་ཏེ་བཤད་ན། རེ་འདུན་བཅངས་
པའི་གྲུབ་འབྲས་གང་ཞིག་མངོན་འགྱུར་བྱེད་པའི་ནུས་མཐུ་
ནི་ཡོད་ཚད་ཀྱི་རྨང་གཞི་ཡིན་ཞིང༌། ང་ཚོའི་ལས་འགན་ཐོག་
མ་ནི་ཚད་དེ་འདྲ་ཞིག་ལ་སླེབས་པར་བྱེད་རྒྱུ་དེ་ཡིན། དེ་བས།
གནས་སྐབས་རིང་དམིགས་བསལ་གྱི་ཁྱད་ཆོས་ལ་ཁ་ཡ་མི་
བྱེད་པར། ཐད་ཀར་རང་མདུན་གྱི་དཀའ་གནད་བསལ་ནས།
ལྷ་ཡི་མཛད་པ་དེ་མི་ལ་ར་སྤྲོད་བྱས་ཏེ། རང་ཉིད་ཀྱི་མངའ་
ཁོངས་རང་ཉིད་ཀྱིས་བསྐྱངས་ནས། རང་མདུན་དུ་ཅི་ཡོད་
སྔོན་ལ་བསྒྲུབ་དགོས།
འོ་ན་དམིགས་བསལ་ཁྱད་ཆོས་ཀྱིས་ནམ་ཞིག་ལ་ཕན་
ཐོགས་ཀྱི་རེད་དམ། དེ་ནི། ཁྱད་ཆོས་ལ་བརྟེན་ནས་མཐའ་
འབྲས་དེ་བླངས་ན། དེ་ལ་ཞོར་སྐྱོན་ཅི་ཡང་མེད་ཅིང་། མི་
སེམས་ལ་གནོད་པའི་དོན་རྐྱེན་ཡང་ཅི་ཡང་མེད། ཁྱད་ཆོས་ལ་
40བོད་འགྱུར་སློབ་གསོའི་ཀློག་དེབ།
བརྟེན་ནས་ཁྱོད་ཀྱིས་རང་ཉིད་ཀྱི་འཐོབ་བྱ་བླངས་ན། འཐོབ་
བྱ་དེ་ཉིད་ལེན་པ་ལས་གཞན་པ་ཅི་ཡང་བྱེད་ཀྱི་མེད། ཁྱད་
8{ཀྭ2
ཆོས་ལ་བརྟེན་ན། ཁྱོད་ཀྱི་བྱ་སྤྱོད་ཀྱི་འབྲས་བུ་དེ་སྔོན་རྩིས་
རྒྱག་ཐུབ་ལ། སྔོན་དཔག་ནི་ལྷ་ཆེན་གྱིས་མིའི་རིགས་ལ་གནང་
བའི་ལེགས་སྐྱེས་མཐའ་མ་དེ་ཡིན། ཁྱད་ཆོས་ལ་བརྟེན་ནས་
ཁྱོད་ཀྱི་ནུས་མཐུ་ཇེ་ཆེར་འགྱུར་གྱི་ཡོད་ལ། དེས་ཁྱོད་ཀྱི་བསམ་
བློ་ལ་འབྲེལ་མེད་དོན་གཞན་གྱིས་བར་གཅོད་མ་བྱས་ཤིང༌།
ཁྱོད་ཀྱིས་རང་ཉིད་ཀྱི་དམིགས་ཡུལ་སྒྲུབ་ཐུབ་པར་གདེང་
ཚོད་ལྷག་ཏུ་ཆེ་བར་བྱེད་ཀྱི་ཡོད། དེ་བས། དམིགས་བསལ་
ཁྱད་ཆོས་ཟེར་བ་ནི་ཆེད་ལས་མཁས་པ་ཁོ་ནར་ཡོད་བསྡད་
པའི་དམིགས་བསལ་གྱི་ཁེ་དབང་ཞིག་ཡིན། ལག་རྩལ་མ་
རྫོགས་པའི་ཞོར་ལས་རི་མོ་པ་ཞིག་གི་ཁྱད་ཆོས་ཟེར་བ་གོ་
མྱོང་ཡོད་དམ། སྨྱུག་རྩལ་མ་རྫོགས་པའི་ཞོར་ལས་སྙན་ངག་པ་
ཞིག་གི་ཁྱད་ཆོས་ཟེར་བ་གོ་མྱོང་ཡོད་དམ། ཁྱད་ཆོས་ཟེར་བ་
ནི་ནམ་ཡང་ཆེད་སྦྱོང་བྱས་པའི་ཐོན་འབྲས་ཤིག་ལ། དེ་ནི་ཆེད་
སྦྱོང་རིང་ལུགས་ཀྱིས་རིག་གནས་ལ་ཕུལ་བའི་དམིགས་བསལ་
གྱི་ཞལ་འདེབས་ཡིན།
ད་ལྟའི་དབྱིན་ཡུལ་གྱི་སློབ་གསོ་ནི་དམིགས་ཡུལ་ངེས་
ཅན་མེད་པའི་རིམས་ནད་ཀྱིས་མནར་ནས་ཡོད་ཅིང་། འཕྲུལ་
41སློབ་གསོའི་དམིགས་ཡུལ།
ཆས་ལྟ་བུའི་སློབ་ཕྱིའི་ལམ་ལུགས་ཤིག་གིས་ང་ཚོའི་སློབ་
གསོའི་གསོན་ཤུགས་འཇོམས་ཀྱི་ཡོད། ངའི་བགྲོ་གླེང་མཚམས་
འདི་ལ་སླེབས་རག་བར་དུ། ངས་དམིགས་ཡུལ་ག་འདྲ་ཞིག་
གིས་ང་ཚོའི་སློབ་གསོའི་ཁ་ལོ་སྒྱུར་དགོས་པར་བསམ་གཞིག་
བྱས་ནས་ཡོང་བ་ཡིན། གནད་དོན་འདིའི་ཐད་ནས། དབྱིན་
ཡུལ་འདི་གདམ་ང་གཉིས་ཀྱི་བར་དུ་འགྲོ་ལྡོག་མ་ཤེས་པར་
ལྷག་འདུག དེ་ནི། ང་ཚོས་ཆེད་ལས་པ་གསོ་སྐྱོང་བྱེད་དགོས་
སམ་ཡང་ན་ཞོར་ལས་པ་གསོ་སྐྱོང་བྱེད་དགོས་ཞེས་པའི་དྲི་
བ་འདི་རེད། དུས་རབས་བཅུ་དགུ་པས་སྣེ་དྲངས་ཡོང་བའི་
འཛམ་གླིང་སྟེང་གི་བླ་ན་མེད་པའི་འགྱུར་ལྡོག་ཆེན་པོ་དེ་
ཅི་རེད་ཟེར་ན། དེ་ནི་མ་འོངས་སྔོན་མཐོང་གི་ནུས་པ་ལྡན་
པའི་ཤེས་བྱ་དར་རྒྱས་བྱུང་བ་དེ་རེད། ཞོར་ལས་པ་ཞེས་པ་ནི།
འཆར་ཅན་གྱི་ལམ་བུ་ཞིག་འདེད་པར་མཁས་ཤིང་། ལམ་བུ་
དེ་འདེད་པར་ཤེས་བྱ་ཕུན་སུམ་ཚོགས་ལ་ལམ་བུ་དེ་ལ་བརྩི་
མཐོང་ཆེན་པོ་ཡོད་མཁན་དག་ལ་ཟེར་བ་ཡིན། འོན་ཀྱང༌། ཁོ་
ཚོར་མ་འོངས་སྔོན་མཐོང་གི་ནུས་པ་དེ་མེད་ཅིང༌། ནུས་པ་དེ་
ནི་ཆེད་ལས་ཤེས་བྱ་ཁོ་ན་ལས་འབྱུང་བ་ཡིན། བགྲོ་གླེང་འདིའི་
དམིགས་ཡུལ་ནི། ཞོར་ལས་པའི་དགེ་མཚན་གལ་ཆེན་དག་མ་
བརླགས་པའི་རྨང་གཞིའི་སྟེང་ནས། ཆེད་ལས་པ་ཇི་ལྟར་གསོ་
42བོད་འགྱུར་སློབ་གསོའི་ཀློག་དེབ།
སྐྱོང་བྱེད་པའི་ཐད་ལ་བསམ་ཚུལ་འདོན་རྒྱུ་དེ་ཡིན། ང་ཚོའི་
འབྲིང་རིམ་སློབ་གསོའི་ལམ་ལུགས་དེ་ལྷོད་པོ་ཡིན་དགོས་
སར་དམ་པོ་ཡིན་དྲགས་ལ། དམ་པོ་ཡིན་དགོས་སར་ལྷོད་པོ་
ཡིན་དྲགས་ཡོད། སློབ་གྲྭ་ཚང་མས་རང་ཉིད་ཀྱི་དབུགས་རྒྱུན་
མི་འགག་པའི་ཆེད་དུ། གུ་དོག་པའི་ཡིག་རྒྱུགས་ལམ་ལུགས་
ཤིག་ལ་དམིགས་ནས་སློབ་མ་གསོ་སྐྱོང་བྱེད་བཞིན་ཡོད། སློབ་
གཙོ་སུ་ཞིག་ལའང༌། སློབ་གྲྭའི་ཁོར་ཡུག་དང་སློབ་གྲྭའི་ལས་
བྱེད་མི་སྣ། འཛིན་གྲྭའི་སློབ་མ་དང་སློབ་གྲྭའི་ཡོང་འབབ་
སོགས་ཕྱི་ནང་གི་ཆ་རྐྱེན་ལ་དཔགས་པའི་སློབ་གསོའི་ལམ་
ལུགས་དང་ཆེད་ལས་སློབ་གཉེར་འཛུགས་པའི་རང་དབང་
མེད། སློབ་གཉེར་པ་སོ་སོའི་ནུས་པ་བརྟག་པར་དམིགས་པའི་
སློབ་ཕྱིའི་ཚོད་རྒྱུགས་གང་དང་གང་ཞིག་ཡིན་རུང༌། དེས་
སློབ་གསོའི་གད་སྙིགས་སྤུངས་པ་མ་གཏོགས་པའི་ཕན་འབྲས་
གཅིག་ཀྱང་མེད།
ང་ཚོས་བརྟག་དཔྱད་བྱེད་ཡུལ་གཙོ་བོ་དེ་སློབ་གྲྭ་ཡིན་
འོས་པ་ལས་སློབ་གཉེར་པ་ཡིན་མི་འོས། སློབ་གྲྭ་རེ་རེས་སློབ་
གསོའི་བསླབ་གཞི་ལ་དཔགས་པའི་མཐར་ཕྱིན་ལག་ཁྱེར་སྤྲོད་
འོས་ལ། སློབ་གྲྭ་འདི་དག་གི་སྤུས་ཚད་ལ་བརྟག་དཔྱད་བྱས་
ནས་གང་འོས་ལྟར་ལེགས་བཅོས་བྱེད་དགོས། འོན་ཀྱང༌། སློབ་
43སློབ་གསོའི་དམིགས་ཡུལ།
གསོ་བཅོས་སྒྱུར་བྱེད་པར་སྔོན་འགྲོའི་ཆ་རྐྱེན་ནི། སློབ་གྲྭ་རེ་
རེ་ནི་སྡེ་ཚན་བྱེ་བྲག་རེ་རེ་ལྟར་དུ་འགྲོ་དགོས་ཤིང༌། ཁོ་ཚོའི་
བསླབ་གཞིའང་སློབ་གྲྭ་རང་གི་དགོས་མཁོ་ལ་གཞིགས་ནས་
སློབ་གྲྭ་རང་གི་ལས་བྱེད་མི་སྣས་རྩོམ་སྒྲིག་བྱས་པ་ཡིན་དགོས།
གལ་སྲིད་ང་ཚོས་རྩ་འཛིན་འདི་སྲུང་མ་ཐུབ་ན། དེ་ནས་ང་
ཚོའི་སློབ་གསོའི་བཅོས་སྒྱུར་ཡོད་ཚད་ནི་ཕྱི་ཚུལ་རིང་ལུགས་
ཀྱི་ཆོ་ག་གཅིག་ནས་གཅིག་ལ་སྤོས་པ་མ་གཏོགས་མེད་ལ།
བེམ་གཟུགས་ཀྱི་ཤེས་བྱའི་སྐྱག་ཕུང་གཅིག་བཞག་ནས་ཡང
བསྐྱར་སྐྱག་ཕུང་གསར་པ་ཞིག་སྤུངས་པ་མ་གཏོགས་མེད།
སློབ་གསོའི་ལས་དོན་ཚགས་ཚུད་ཡོང་བར་དམིགས་པའི་རྒྱལ་
ཡོངས་རང་བཞིན་གྱི་ལམ་ལུགས་གང་ཡང་རུང་བའི་ཁོངས་
སུ། སློབ་གྲྭ་ནི་སློབ་གསོའི་སྡེ་ཚན་ངོ་མ་དེ་ཡིན་པ་གཞིར་
བཟུང་བའི་སྟེང་ནས། ངས་གོང་བཀོད་ཀྱི་ལམ་ལུགས་དེ་ནི་
སློབ་གཉེར་པ་སྒེར་པར་སློབ་ཕྱིའི་ཡིག་རྒྱུགས་ལེན་པའི་ལམ་
ལུགས་དེའི་ཚབ་བྱེད་རྒྱུའི་བསམ་བློ་འཁོར་བྱུང༌། འོན་ཀྱང༌།
བཀྲ་ཤིས་སྣ་ནག་མ་དང་ལྷན་ཅིག་ཏུ་ཞེས་པ་བཞིན། ང་ཚོ་
འདི་གར་གཡས་གཡོན་གང་དུའང་ལྷུང་མི་རུང་བའི་གཡང་
གཟར་ཞིག་གི་སྟེང་དུ་གོམ་བགྲོད་བྱེད་བཞིན་ཡོད། གལ་སྲིད་
ང་ཚོ་ནི་སློབ་གྲྭ་ཚང་མ་རིགས་གཉིས་གསུམ་གྱི་སྒྲོམ་གཞི་སྲ་
44བོད་འགྱུར་སློབ་གསོའི་ཀློག་དེབ།
མོ་ཞིག་གི་ནང་དུ་བགོ་ཐུབ་པར་འདོད་པའི་སློབ་གསོའི་ལྟ་
སྐུལ་སྡེ་ཁག་ཅིག་གི་ལག་ཏུ་ལྷུང་ནས། ཁོ་ཚོས་སློབ་གྲྭ་རིགས་
རེ་རེའི་སྟེང་དུ་བསླབ་གཞི་མཁྲེགས་པོ་རེ་བཙན་གྱིས་བཀལ་
བ་ཡིན་ན། དེ་ནི་སློབ་གསོའི་ཚེ་སྲོག་འཇོམས་པའི་སྟ་རེ་ཡིན།
ངས་གོང་དུ་སློབ་གྲྭ་རེ་རེ་ནི་སྡེ་ཚན་བྱེ་བྲག་པ་རེར་བལྟ་
དགོས་ཟེར་སྐབས། ངས་བཤད་པའི་ནང་དོན་ཡང་འདི་ག་
རང་ཡིན་པ་ལས། དེ་ལས་ཆེ་བའི་སྡེ་ཚན་མིན་ལ་དེ་ལས་ཆུང་
བའི་སྡེ་ཚན་ཡང་མིན། སློབ་གྲྭ་རེ་རེར་རང་ཉིད་ཀྱི་དམིགས་
བསལ་གྱི་གནས་བབ་ལ་གཞིགས་ནས་རང་ཉིད་ཀྱི་གོ་གནས་
གཏན་འབེབས་བྱེད་པའི་ཐོབ་ཐང་ཡོད་དགོས། རྒྱུ་མཚན་ངེས་
ཅན་རེའི་དབང་གིས་སློབ་གྲྭ་རྣམས་རིགས་བགར་བའི་དགོས་
མཁོ་ཏན་ཏན་ཡོད་པ་རེད། འོན་ཀྱང་། སློབ་གྲྭའི་ལས་བྱེད་མི་
སྣས་གང་འོས་ལྟར་འགྱུར་བ་གཏོང་མི་ཐུབ་པའི་བསླབ་གཞི་
འགྱུར་བ་གཏོང་དཀའ་བ་དེ་འདྲ་རྩ་བ་ནས་འབྱུང་དུ་འཇུག་
མི་རུང༌། སློབ་གྲྭ་ཆེན་མོ་དང་ཆེད་གཉེར་སློབ་གྲྭ་ཁག་གི
བསླབ་གཞི་ལ་བཅོས་སྒྱུར་གཏོང་སྐབས་སུའང་། ཏག་ཏག་རྩ
འཛིན་འདི་བེད་སྤྱོད་གཏོང་ཆོག
རྒྱལ་ཁབ་ཅིག་གི་ན་གཞོན་ཚོའི་སློབ་གསོའི་གནད་དོན་
གྱི་གལ་ཆེན་རང་བཞིན་གྱི་ཟབ་ཚད་དང་ཁྱབ་ཚད་ལ་བསམ་
45སློབ་གསོའི་དམིགས་ཡུལ།
བློ་བཏང་ཡོང་དུས། སློབ་གསོ་འདི་སྣང་མེད་དུ་བཏང་ནས་
ནུས་མེད་འཁོས་ཞན་དུ་བསྒྱུར་ཞིང་། དེའི་ཉེར་ལེན་གྱིས་ན་
གཞོན་ཚོའི་མ་འོངས་མི་ཚེ་ཕམ་ཁས་གང་ཞིང་མི་ཚེའི་རེ་བ་
སྟོང་ཟད་དུ་བཏང་བའི། རྒྱལ་ཡོངས་རང་བཞིན་གྱི་ཕམ་ཉེས་
འདི་མཐོང་ཡོང་བས། དེ་དུས་སྙིང་ཁུང་རུས་པའི་གཏིང་གི་
ཁོང་ཁྲོའི་མེ་ལྕེ་འདི་གནོན་པར་དཀའ་ཨང༌། དེང་རབས་སྤྱི་
ཚོགས་ནང་དུ། རོལ་རྩེད་ཀྱི་སྒྲིག་སྲོལ་ནི་དམ་ཞིང་གསལ་ལ།
སྦྱོང་བརྡར་ཐོབ་པའི་རིག་སྟོབས་ལ་རིན་ཐང་འཇོག་མི་ཤེས་
པའི་མི་རིགས་ནི་གོ་ལ་འདིའི་སྟེང་ནས་འཇིག་རྒྱུ་ཡིན་པར་ཐེ་
ཚོམ་མེད། ཁྱོད་ལ་དཔའ་རྩལ་ག་ཚོད་འཛོམས་ཀྱང་ཆོག་ལ་
ཁྱོད་ལ་སྤྱི་ཚོགས་འབྲེལ་འདྲིས་ཀྱི་ནུས་པ་ག་ཚོད་ལྡན་ཡང་
རུང༌། ཁྱོད་ཀྱི་རྣམ་རིག་ག་ཚོད་རྒོད་ཀྱང་ཆོག་ལ་ཁྱོད་ཀྱིས་
སྐམ་ཆུ་གཉིས་ཀ་ནས་རྒྱལ་ཁ་ག་ཚོད་བླངས་ཡོད་ཀྱང་རུང༌།
གང་ལྟར་ཁྱོད་རང་ལས་དབང་གི་སྡིགས་མཛུབ་དེ་ལས་བྱོལ་
ཐབས་མེད། དེ་རིང་ང་ཚོས་རང་མགོ་ཐོན་ཡོད་ཀྱང་། སང་
ཉིན་ཚན་རིག་གིས་ཡང་བསྐྱར་གོམ་གང་མདུན་དུ་སྤོས་ནས་
སོང་ཡོད་ངེས་ཤིང༌། དེ་དུས་སློབ་གསོ་མ་ཐོབ་པའི་མི་རིགས་
འདིའི་མགོ་ལ་བཀལ་བའི་བཀའ་ཆད་དེ་ཕྱིར་ལྡོག་ཐབས་ག་
ལ་ཡོད་ཨང་།
46བོད་འགྱུར་སློབ་གསོའི་ཀློག་དེབ།
ང་ཚོ་སློབ་གསོའི་ཕུགས་བསམ་གྱི་ཕྱོགས་སྡོམ་རྙིང་བ་
དེར་ཡིད་མགུ་ཆོག་ཅིང་། དེ་ནི་ང་ཚོའི་ཤེས་རིག་གི་སྐྱ་རེངས་
སྐབས་ནས་བཟུང་དུས་ད་ལྟ་བར་དུ་དར་ཁྱབ་བྱུང་ནས་
བསྡད་ཡོད་ཅིང་། དེ་ནི་སློབ་གསོའི་སྙིང་བོ་ནི་དེ་ཆོས་ལུགས་
ཅན་དུ་བསྒྱུར་རྒྱུ་དེ་རེད།
འོ་ན། ཆོས་ལུགས་རང་བཞིན་གྱི་སློབ་གསོ་ཟེར་ན་ཅི་
ཞིག་རེད་དམ།
ཆོས་ལུགས་རང་བཞིན་གྱི་སློབ་གསོ་ནི་འགན་འཁྲི་དང་
དད་མོས་གཙིགས་སུ་འཛིན་པའི་སློབ་གསོ་ཞིག་རེད་ལ།
འགན་འཁྲི་ནི་བྱ་བ་བྱུང་བའི་གོ་རིམ་སྟེང་དུ་ང་ཚོ་ལ་ཡོད་
བསྡད པའི་མི་མངོན་པའི་ནུས་པ་ལས་བྱུང་བ་ཡིན། སྦྱངས་
ཐོབ་ཀྱི་ཤེས་བྱས་གནས་བབ་ལ་འགྱུར་བ་གཏོང་ཐུབ་ཡོད་
སྲིད་མོད། འོན་ཀྱང་། གཏི་མུག་གིས་ཉེས་སྐྱོན་ཡོངས་ཀྱི་སྣ་
འདྲེན་བྱས་ཡོད། དད་གུས་ཀྱི་རྨང་གཞི་ནི། དུས་ད་ལྟ་བའི་
ནང་དུ་སྲིད་པ་ཁམས་ཡོངས་རྫོགས་དང༌། དུས་འདས་མ་
འོངས་ཚང་མ་སྟེ། དུས་ཀྱི་འཁོར་ལོ་ཧྲིལ་བོ་དུས་ད་ལྟ་བའི་
ནང་དུ་ཚུད་ཡོད་པར་འཛིན་པའི་སེམས་ཀྱི་འཛིན་པ་འདི་
ཡིན་ཞིང༌། འདི་ནི་སྐྱེ་འཆི་བྲལ་བའི་རྟག་པ་དེ་ཡིན་ནོ།།
47སློབ་གསོའི་དམིགས་ཡུལ།
ལེའུ་གཉིས་པ།
སློབ་གསོའི་དབྱངས་འགྲོས།
48བོད་འགྱུར་སློབ་གསོའི་ཀློག་དེབ།
ངས་བཤད་པའི་སློབ་གསོའི་དབྱངས་འགྲོས་ཞེས་པ་
ནི། རྩ་འཛིན་ངེས་ཅན་ཞིག་ལ་ཟེར་བ་ཡིན་ཞིང་། རྩ་འཛིན་
འདིའི་དངོས་ཡོད་ཀྱི་བེད་སྤྱོད་ནི་སློབ་གསོའི་ལས་རིགས་ལ་
ཉམས་མྱོང་ཡོད་ཚད་ཚང་མར་རྒྱུས་མངའ་ཡོད་པ་ཞིག་ཡིན།
དེ་བཞིན་དུ། ངའི་བགྲོ་གླེང་ལ་ཉན་མཁན་ཚང་མ་དབྱིན་ཡུལ་
གྱི་སློབ་གསོའི་ལས་རིགས་ཁྲོད་ཀྱི་སྣེ་འདྲེན་མི་སྣ་ཤ་སྟག་ཡིན་
པའི་དོན་དངོས་འདིའི་དབང་གིས། ང་རང་གིས་ཅི་བཤད་
ཚང་མ་ཁྱོད་ཚོར་མཚོན་ན་གསར་པ་ཅི་ཡང་ཡིན་རྒྱུ་མ་རེད་
སྙམ། འོན་ཀྱང་། ངས་བལྟས་ན་ང་ཚོས་རྩ་འཛིན་འདིའི་ཐད་
ལ་ནམ་རྒྱུན་བགྲོ་གླེང་བྱེད་སྐབས། རྩ་འཛིན་འདིའི་བེད་སྤྱོད་
ཀྱི་ལམ་སྟོན་ལྟ་བུར་འགྱུར་འོས་པའི་ཕྱི་ནང་གི་རྐྱེན་ཡོངས་ལ་
བསམ་བློ་འོས་འཚམས་ཤིག་གཏོང་ཐུབ་མེད།
ངས་ཐོག་མར་སློབ་གསོའི་དབྱངས་འགྲོས་ཟེར་བ་ཅི་
ཡིན་གྱི་བསྒྲགས་གཏམ་ཆེས་ཁ་གསལ་ཞིང་དོན་འདུས་པ་
ཞིག་སྤེལ་རྒྱུ་ཡིན་ཞིང་། བསྒྲགས་གཏམ་འདི་ཧ་ཅང་གསལ་
བའི་རྐྱེན་གྱིས་ངའི་གཏམ་བཤད་འདིའི་དགོས་དམིགས་ཀྱང་
གསལ་བོ་གསལ་རྐྱང་གིས་མཐོང་ཐུབ་པ་དེ་འདྲ་བྱེད་རྒྱུ་ཡིན།
རྩ་བའི་རྩ་འཛིན་ནི། སློབ་མ་རྣམས་ཀྱི་རིག་སྟོབས་ཀྱི་འཕེལ་
49སློབ་གསོའི་དམིགས་ཡུལ།
ཚད་གང་ལ་སླེབས་ན། དེ་མཐུན་གྱི་བསླབ་གཞིའི་ནང་དོན་
དང་ཁྲིད་ཐབས་ཀྱི་རྣམ་པ་མ་འདྲ་བ་ངོ་སྤྲོད་བྱེད་རྒྱུ་དེ་ཡིན་
ཞིང་། འདི་ནི་བདེན་པ་ཡིན་པ་ཁྱོད་ཚོ་ཚང་མས་ང་དང་ མོས་
མཐུན་བྱེད་རྒྱུ་རེད་ལ། འདི་ནི་ཐེ་ཚོམ་ཅི་ཡང་ཟ་མི་དགོས་
ལ་མཆོག་དམན་ཚང་མས་ཤེས་པའི་རྒྱུན་ཤེས་ཤིག་རེད། ངའི་
གཏམ་བཤད་ཀྱི་རྨང་གཞིའི་བསམ་བློའི་མངོན་གསལ་གྱི་ཁྱད་
ཆོས་དེ་ནན་བརྗོད་བྱེད་པར་ང་ལ་དངོས་གནས་འཚབ་སྣང་
སྐྱེ་ཡི་འདུག་སྟེ། རྒྱུ་མཚན་གཅིག་ནི། འདིར་འཛོམས་ཚང་མས་
མངོན་གསལ་གྱི་ཁྱད་ཆོས་དེ་ལས་སླ་བོས་རྟོགས་ཐུབ་པས་
ཡིན་ལ། རྒྱུ་མཚན་གཉིས་པ་ནི། ངས་བགྲོ་གླེང་གི་བརྗོད་གཞི་
འདི་འདེམས་པའི་རྒྱུ་མཚན་ཏེ། སློབ་གསོའི་ལག་ལེན་གྱི་ཁྲོད་
དུ། ཆེས་མངོན་གསལ་དོད་པའི་བདེན་དོན་འདི་སློབ་གསོའི་
ལག་ལེན་དངོས་ཀྱི་ཁྲོད་དུ་སྦྱོར་དུས། སློབ་མའི་སེམས་ཁམས་
ལ་དོ་སྣང་འདང་ངེས་ཤིག་བྱས་མེད་པས་ཡིན།
ཁྱེའུའི་གནས་སྐབས་ཀྱི་འགན་འཁྲི།
བསླབ་གཞི་རྣམས་རིགས་བགར་བྱེད་དུ་སྤྱད་པའི་རྩ་
འཛིན་འགའ་རེ་གནད་དུ་འཁེལ་ཡོད་མེད་ལ་ཁ་གཏད་འཇལ་
50བོད་འགྱུར་སློབ་གསོའི་ཀློག་དེབ།
བ་བརྒྱུད་ནས། ངས་ལེ་ཚན་འདིའི་མགོ་འཛིན་རྒྱུ་ཡིན། ངས་
བཤད་རྒྱུ་ནི། རྩ་འཛིན་གང་ཞིག་ལ་འགྲེལ་བཤད་ཁུངས་
འཕེར་བ་ཞིག་ཡོད་ཚེ། ད་གཟོད་རྩ་འཛིན་དེ་གནད་ལ་འཁེལ་
ཡོད་པར་བརྩི་ཆོག ང་ཚོས་ཐོག་མར་དཀའ་སླ་འབྱེད་པའི་
ཚད་གཞི་འཛིན་ས་དེར་བསམ་བློ་གཏོང་དགོས། བསླབ་གཞི་
སླ་མོ་དེ་བསླབ་གཞི་དཀའ་མོའི་སྔོན་དུ་ཡོང་དགོས་པར་
འདོད་པ་དེ་ནོར་འཁྲུལ་ཡིན་ལ། དོན་དངོས་ནི་དེ་ལས་ལྡོག་
སྟེ། བསླབ་གཞི་ཆེས་དཀའ་ཤོས་འགའ་རེ་ཆེས་སྔོན་ལ་ཡོང་
དགོས་ཏེ། རྒྱུ་མཚན་ནི། དེ་དག་ནི་རང་བྱུང་གི་ཆོས་ཉིད་ཡིན་
ལ། དེ་དག་ནི་མི་ཚེའི་སྙིང་བོ་ཡིན། ཁྱེའུའི་གནས་སྐབས་སུ་
གདོང་ལེན་བྱེད་དགོས་པའི་རིག་སྟོབས་ཀྱི་འགན་འཁྲི་དང་
པོ་ནི་ངག་ཐོག་སྐད་ཆའི་རྩལ་སྦྱོང་རྒྱུ་དེ་ཡིན། འདི་ནི་སྒྲ་དོན
གཉིས་ཀའི་བར་གྱི་ཕན་ཚུན་གཅིག་ལ་གཅིག་བརྟེན་གྱི་འབྲེལ་
བའི་སྐོར་ཡིན་པས། ག་འདྲའི་ཞེད་སྣང་སློང་བའི་འགན་འཁྲི་
ཞིག་རེད་ཨང༌། ངག་ཐོག་གི་སྐད་ཆ་སྦྱོང་བར་བསམ་བློ་ལ་
དབྱེ་ཞིབ་བྱེད་དགོས་ལ་སྒྲ་གདངས་ལ་ཡང་དབྱེ་ཞིབ་བྱེད་
དགོས། ཁྱེའུ་ཚོས་འདི་ལྟར་བྱེད་པ་ང་ཚོ་ཚང་མས་ཤེས་ཀྱི་
ཡོད་ལ། ཁོ་ཚོའི་རྫུ་འཕྲུལ་ལྟ་བུའི་གྲུབ་འབྲས་འདི་ནི་འགྲེལ་
བཤད་རུང་བ་ཞིག་རེད། དོན་དུ་རྫུ་འཕྲུལ་ཚང་མའང་དེ་དང་
51སློབ་གསོའི་དམིགས་ཡུལ།
དེ་འདྲ་བ་ཡིན་མོད། འོན་ཀྱང་། ཤེས་རབ་ལྡན་པའི་སྐྱེ་བོ་ལ་
མཚོན་ན་དེ་ནི་ད་དུང་ཡང་གསང་བ་ལྐོག་གྱུར་གྱི་རྫུ་འཕྲུལ་
ཞིག་ཡིན། དོན་དངོས་ཀྱི་དཔེ་མཚོན་གསོན་པོ་ཞིག་གིས་ང་
ཚོའི་གདོང་ལ་འབུར་ཚུགས་སུ་བལྟས་ནས་ཡོད་པའི་སྐབས་
འདིར། ངས་ནི་བསླབ་གཞི་དཀའ་མོ་ཁག་ཕྱིར་འགྱངས་བྱེད་
དགོས་སྐོར་གྱི་སྐད་ཆ་སྙིང་བོ་མེད་པ་འདི་རིགས་བཤད་
མཚམས་འཇོག་རོགས་ཞེས་འབོད་སྐུལ་ཞུ་རྒྱུ་ཡིན།
ཁྱེའུའི་སེམས་ལ་འབྱོར་རྒྱུའི་སློབ་གསོའི་ནང་གི་བསླབ་
གཞི་ཨང་གཉིས་པ་དེ་ཅི་ཞིག་རེད་དམ། དེ་ནི་ཡིག་ཐོག་གི་
སྐད་ཆ་སྦྱོང་རྒྱུ་དེ་ཡིན་ཞིང་། དེ་ནི་སྒྲ་གཟུགས་གཉིས་ཀའི་
བར་གྱི་གཅིག་ལ་གཅིག་བརྟེན་གྱི་འབྲེལ་བའི་སྐོར་རེད།
དཀོན་མཆོག་ཐུགས་རྗེ་ཅན་པོ། ང་ཚོའི་སློབ་གསོ་པ་ཚོ་སྨྲོས་
སོང་བ་མིན་ནམ། ཁོ་ཚོས་སྐྱེས་ཆེན་ཞིག་གིས་སྐུ་ཚེ་གང་བོར་
འབད་པ་བྱེད་དགོས་པའི་འགན་འཁྲི་ཞིག་སྐད་ཆ་ལྡབ་ལྡིབ་
ཅན་གྱི་ལོ་དྲུག་ཁྱེའུ་འབུ་སྲིན་འདྲ་བོ་ཚོའི་སྟེང་དུ་འགེལ་གྱི
ཡོད་པ་རེད། དེ་བཞིན་དུ། རྩིས་རིག་གི་ནང་ནས་ཆེས་སྦྱོང་
དཀའ་ཤོས་ནི་ཚབ་རྩིས་རིག་པའི་ཁྱབ་ཁོངས་ཡིན་མོད། འོན་
ཀྱང༌། ཚབ་རྩིས་སློབ་ཁྲིད་དེ་འགྱུར་གྲངས་རིག་པའི་ལྟོས་
བཅས་སྟབས་བདེའི་བསླབ་གཞི་ཁག་གི་སྔོན་དུ་འགྲོ་དགོས་ཀྱི་
52ཡོད་པ་རེད།
བོད་འགྱུར་སློབ་གསོའི་ཀློག་དེབ།
ངས་འདི་ནས་ང་རང་གིས་བརྗོད་ན་འདོད་པའི་དོན་གནད་
འདི་ཞིབ་རྒྱས་སུ་འགྲེལ་རྒྱུ་མིན་པར། ངས་ནི། ཕྱིར་འགྱངས་
བྱེད་པ་ནི་སློབ་གསོའི་ལག་ལེན་ཁྲོད་ཀྱི་མགོ་རྙོག་སེལ་བྱེད་ཀྱི
ཁུངས་སྣེ་མིན་ཞེས་ཟེར་བཞིན་པ་ཡིན།
བསླབ་གཞི་སྣ་ཚོགས་སྔ་ཕྱི་གོ་རིམ་སྒྲིག་སྟངས་ཐད་ཀྱི་
རྩ་འཛིན་ཐད་ནས། ང་ཚོས་གང་གལ་ཆེ་བ་དེ་སྔོན་ལ་འགྲོ་
རྒྱུ་རྩ་བར་འཛིན་དགོས། འདིའི་ཐད་ལ་ང་ཚོར་བློ་བཅོལ་ས་
བརྟན་པོ་ཡོད་དེ། དཔེར་ན། ཁྱོད་ཀྱིས་ཡི་གེ་ཀློག་མ་ཤེས་གོང་
དུ་ཧམ་ལེ་ཊིའི་སྒྲུང་ཀློག་ཐུབ་མི་སྲིད་ལ། ཆ་གྲངས་མ་སྦྱངས་
སྔོན་དུ་ངེས་པར་དུ་ཧྲིལ་གྲངས་སྦྱོང་དགོས་པ་བདེན། དེ་ལྟ་
ནའང་། ཐ་ན་རྩ་འཛིན་བརྟན་པོ་འདིའང་ཞིབ་བཤེར་ནན
མོའི་འོག་ནས་འཐོར་ཞིག་ཏུ་འགྲོ་སྲིད། སྤྱིར་རྩ་འཛིན་དེ་ལ་
བདེན་པ་ཡོད་མོད། འོན་ཀྱང༌། རྩ་འཛིན་ཞིག་དུས་རྟག་ཏུ་
བདེན་པར་གནས་དགོས་ཟེར་ན། ཁྱོད་ཀྱིས་ཞིབ་འཇུག་བྱ་
ཡུལ་གྱི་བསླབ་གཞི་ཞིག་ལ་རང་བཟོས་ཀྱི་ཚད་བཀག་ཅིག་
བཟོ་རྒྱུ་ལས་ཐབས་མེད། རྩ་འཛིན་ཞེས་པ་འདིའི་ཉེན་ཁ་ནི།
གནས་སྟངས་གཅིག་གི་འོག་ནས་ཁས་ལེན་ཐུབ་ཅིང་། སྐབས་
འདིར་འདི་ནི་མེད་དུ་མི་རུང་བའི་བདེན་པ་ཞིག་ཡིན་མོད།
53བ་ནས་ནོར་ཡོད་སྲིད།
སློབ་གསོའི་དམིགས་ཡུལ།
འོན་ཀྱང་། གནས་སྟངས་གཞན་པ་ཞིག་གི་འོག་ཏུ། དེ་ནི་རྩ་
སྤྱིར་ཁྱོད་ཀྱིས་ཡི་གེ་ཀློག་མ་ཤེས་གོང་
དུ་ཧམ་ལེ་ཊིའི་སྒྲུང་ཀློག་མི་ཐུབ་མོད། འོན་ཀྱང་། འདས་པའི་
དུས་རབས་མང་བོར། བྱིས་པ་མང་བོ་དང་། ཐ་ན་དར་མ་མང་
བོ་ཞིག་གིས་ཨ་མའི་ངག་ནས་ཐོས་པའི་གཏམ་རྒྱུད་སྣ་ཚོགས་
དང་། ཡང་ན་དཔའ་རྟུལ་གྱི་རྟོགས་བརྗོད་ཐར་ཐོར་ལ་བརྟེན་
ནས། ཁོ་ཚོ་ཨོ་ཌེ་སེའི་གཏམ་རྒྱུད་ཀྱི་ངོ་མཚར་ཆེ་བའི་ནོར་
བུའི་གླིང་དུ་བགྲོད་ཀྱི་ཡོད་པ་རེད། དེ་བས། སྒྲིག་འཛུགས་རང་
བཞིན་ལ་ཡིད་ཕྱོགས་པའི་སློབ་གསོའི་ལས་རིགས་ཐོག་གི་མི་
སྣ་རིག་རྟུལ་འགའ་ཞིག་གིས། བསླབ་གཞི་གང་དག་ནི་བསླབ་
གཞི་གང་དག་གི་སྔོན་དུ་ངེས་པར་དུ་འགྲོ་དགོས་པའི་རྩ
འཛིན་དེ་ལག་ལེན་གནད་ལ་འཁེལ་བ་ཞིག་མ་བྱས་པའི་རྐྱེན་
གྱིས། ང་ཚོའི་སློབ་གསོའི་ཞིང་ས་འདི་སཱ་ཧ་ར་བྱེ་ཐང་ལྟ་བུའི་
སྐམ་པོར་གྱུར་ཡོད་པ་རེད།
རིག་སྟོབས་འཚར་ལོངས་ཀྱི་དུས་རིམ།
གཏམ་བཤད་འདིའི་ཁ་བྱང་ལ་སློབ་གསོའི་དབྱངས་
འགྲོས་ཞེས་བཏགས་པ་འདི་ནི། དེང་དུས་ཀྱི་བསམ་བློའི་
54བོད་འགྱུར་སློབ་གསོའི་ཀློག་དེབ།
འཛིན་སྟངས་འགའ་ཤས་ལ་ཁ་གཏད་པའི་དགག་པ་རྒྱག་
སྟངས་ཤིག་ཀྱང་ཡིན། དེང་སང་ཚང་མས། སློབ་མའི་རིག་
སྟོབས་ཀྱི་འཕེལ་རྒྱས་ནི། རྣམ་པ་དང་དལ་ལྷོད་ལ་འགྱུར་བ་ཅི་
ཡང་མེད་པའི། གཅིག་གྱུར་གྱི་མདུན་སྐྱོད་གོམ་འགྲོས་བརྟན་
པོ་ཞིག་ཡིན་པར་འདོད་ཀྱི་ཡོད། དཔེར་ན། བྱིས་པ་ཞིག་གིས་
རང་ལོ་བཅུའི་སྟེང་དུ་ལ་ཏིན་སྐད་སྦྱོང་མགོ་བརྩམས་ཚེ། ཁོ་
རང་ཡར་རྒྱས་ཀྱི་གོམ་ཁ་བརྟན་པོ་ཞིག་དང་འགྲོགས་ནས།
རང་ལོ་བཅུ་དགུ་ཉི་ཤུ་ལ་སླེབས་ཚེ། གནའ་བོའི་རྩོམ་རིག་
ལ་བྱང་ཆུབ་པའི་ཡོན་ཏན་པ་ཞིག་ཏུ་གྱུར་ཡོད་པར་འདོད་
ཀྱི་ཡོད་པ་རེད། སློབ་གསོའི་ལྟ་བ་འདི་ནི་རིག་སྟོབས་འཚར་
ལོངས་ཐད་ཀྱི་ལོག་རྟོག་གི་སེམས་ཁམས་ལས་བྱུང་བ་ཡིན་
ལ། འདིས་ང་ཚོའི་རིག་སྟོབས་ཀྱི་ནུས་པ་རྒྱས་པར་གེགས་ཆེན་
པོ་བཟོ་བཞིན་ཡོད། མི་ཚེ་ནི་དུས་རིམ་རང་བཞིན་ཡིན་ལ། དེ་
ནི་ལས་ཀ་དང་རྩེད་མོའི་བརྗེ་རེས། འགུལ་སྐྱོད་དང་གཉིད་
ཉལ་གྱི་བརྗེ་རེས་སོགས་ཉིན་རེའི་དུས་རིམ་དང༌། སློབ་སྐབས་
དང་གུང་གསེང་གི་བརྗེ་རེས་སོགས་དུས་ཚིགས་རང་བཞིན་
གྱི་དུས་རིམ་གྱིས་གྲུབ་པ་ཡིན་ལ། དེ་བཞིན་དུ། མི་ཚེ་ནི་གྲངས་
རྟགས་གསལ་བོར་བཀོད་པའི་ལོ་ཟླའི་དུས་རིམ་གྱིས་ཀྱང་གྲུབ་
པ་ཡིན། འདི་དག་ནི་ཆེས་རགས་རིམ་གྱི་དུས་རིམ་ཡིན་ལ།
55སློབ་གསོའི་དམིགས་ཡུལ།
འདི་དག་ནི་སུ་ཞིག་གིས་ཀྱང་སྣང་མེད་དུ་གཏོང་མི་ཐུབ་པའི་
དུས་རིམ་དེ་ཡིན། དེ་དང་ཆབས་ཅིག་ཏུ། རིག་སྟོབས་འཚར་
ལོངས་ཀྱི་དུས་རིམ་ནི་ཆེས་ཤིན་ཏུ་ཕྲ་མོ་ཡིན་ལ། དེ་ནི་སླར་
འབྱུང་གི་སྐོར་བའི་རང་བཞིན་ཡིན་པ་གང་ཞིག་ལ། སྐོར་བ་
རེ་རེའི་ནང་དུ་འགྱུར་བ་མི་འདྲ་བ་རེ་རེ་འབྱུང་གི་ཡོད། འོན་
ཀྱང༌། སྐོར་བ་རེ་རེའི་སྐབས་སུ་དམའ་རིམ་གྱི་དུས་རིམ་ནི་
བསྐྱར་ལྡབ་ཀྱིས་འབྱུང་གི་ཡོད། རྒྱུ་མཚན་འདིའི་དབང་གིས།
ངས་དབྱངས་འགྲོས་ཞེས་པའི་ཐ་སྙད་འདི་བདམས་པ་ཡིན།
གླུའི་ཚན་པ་ཁག་གི་དབྱངས་འགྲོས་བསྐྱར་ལྡབ་ཡིན་པ་གང་
ཞིག་ལ། གླུ་ཚིག་མི་འདྲ་བ་ཡིན། རིག་སྟོབས་འཚར་ལོངས་ཀྱི་
དབྱངས་འགྲོས་དང་ཁྱད་ཆོས་ལ་དོ་སྣང་བྱེད་མ་ཐུབ་པ་འདི་
ནི། སློབ་གསོའི་ལམ་ལུགས་གང་ཞིག་མཁོ་མེད་གད་སྙིགས་
ཀྱིས་གང་ཡོང་བའི་རྒྱུ་ཡིན། ངས་བལྟས་ན་མཚན་ཉིད་རིག་
པའི་སློབ་དཔོན་ཧེ་གྷེལ་ལགས་ཀྱིས་འཚར་ལོངས་ཞེས་པ་
འདི། དགག་སྒྲུབ་བསྡུས་གསུམ་གྱི་དུས་རིམ་གསུམ་དུ་ཕྱེས་པ་
དེ་འགྲིག་འདུག་སྙམ། འོན་ཀྱང་། ཁོང་གི་བསམ་བློ་འདི་སློབ་
གསོའི་ལམ་ལུགས་ཀྱི་ཁྲོད་དུ་སྤྱོད་སྐབས། ཁོང་གིས་བཏགས་
པའི་མིང་གསུམ་པོ་སྤྱོད་རུང་བ་ཞིག་ཏུ་མཐོང་གི་མེད། རིག་
སྟོབས་འཚར་ལོངས་ཀྱི་སྐོར་གླེང་དུས། ངས་ནི་འཆར་ཡན་གྱི་
56བོད་འགྱུར་སློབ་གསོའི་ཀློག་དེབ།
དུས་རིམ་དང་ཞིབ་ཚགས་ཀྱི་དུས་རིམ། ཕྱོགས་བསྡུས་ཀྱི་དུས་
རིམ་ཞེས་པའི་ཐ་སྙད་འདོགས་རྒྱུ་ཡིན།
འཆར་ཡན་གྱི་དུས་རིམ།
འཆར་ཡན་གྱི་དུས་རིམ་ནི་ཕྱིའི་འཇིག་རྟེན་ལ་གོ་བ་
ཐོག་མར་ཆགས་པའི་དུས་རིམ་དེ་ཡིན། དུས་རིམ་འདིའི་
སྐབས་སུ། ཁྱེའུའི་སེམས་སུ་ཕྱིའི་དངོས་པོ་ཐམས་ཅད་ལ་
མཚར་སྣང་གིས་གང་ཡོད་ལ། དུས་རིམ་འདིའི་ནང་དུ། ཁྱེའུའི་
སེམས་པ་དེ། མིག་གིས་མཐོང་བ་ལས་བྱུང་བའི་མངོན་སུམ་
ཕྱེད་ཀ་དང༌། ཕྱིའི་དངོས་པོས་བསྒྲིབས་པའི་ལྐོག་གྱུར་ཕྱེད་ཀ་
ལས་འཁྲུངས་ཤིང༌། ཕན་ཚུན་བར་གྱི་འབྲེལ་བ་ད་དུང་རྩད་
མ་ཆོད་པའི་དོན་དངོས་སྣ་ཚོགས་ཀྱིས་གང་ཡོད། དུས་རིམ་
འདིའི་ནང་དུ། ཤེས་བྱ་ནི་མ་ལག་དུ་གྲུབ་པའི་ལམ་ལུགས་ཀྱི
རྒྱ་ཡིས་བཅིངས་མེད། འདིར་ལམ་ལུགས་ཤིག་ཡོད་པའི་དབང་
དུ་བཏང་རུང༌། དེ་ནི་དམིགས་བསལ་དགོས་མཁོ་རེ་རེར་
གཞིགས་ནས་ཆ་ཤས་རེ་རེ་བཞིན་དུ་གྲུབ་ནས་ཡོང་བ་ཞིག
ཡིན་ངེས། གནས་སྐབས་འདིར་ཁྱེའུ་ཚོ་དོན་དངོས་དང་དངོས་
སུ་གདོང་གཏུགས་ཡོད་པས། གོ་རིམ་ལྡན་པའི་ཞིབ་དཔྱོད་ནི་
57སློབ་གསོའི་དམིགས་ཡུལ།
མཚམས་དང་མཚམས་སུ་མ་གཏོགས་དགོས་ཀྱི་མེད། འཆར་
ཡན་རང་བཞིན་གྱི་ཚོར་བ་ནི། མངོན་སུམ་གྱི་དོན་དངོས་
ཁག་གི་བར་གྱི་རྩད་མ་ཆོད་པའི་འབྲེལ་བ་གསར་དུ་རྟོགས་
པ་ལས་བྱུང་བའི་དགའ་ཚོར་དེ་ཡིན། དཔེར་ན། ཁི་རུའུ་སོའེ་
ནི་མི་ཁོ་ན་ཡིན་ལ་བྱེ་མ་ནི་བྱེ་མ་ཁོ་ན་ཡིན་ཞིང་། རྐང་རྗེས་
ནི་རྐང་རྗེས་ཁོ་ན་ཡིན་ལ་གླིང་ཕྲན་ནི་གླིང་ཕྲན་ཁོ་ན་ཡིན་
པ་དང་། ཡུ་རོབ་ནི་མི་ཚོགས་དཀྲིགས་པའི་འཇིག་རྟེན་ཞིག་
རེད། འོན་ཀྱང༌། ཁུ་རུའུ་སོའེ་དང་བྱེ་མ། རྐང་རྗེས་དང་ཡུ་རོབ་
གླིང་ཆེན་ནས་ལོགས་སུ་བཅད་པའི་གླིང་ཕྲན་བཅས་ཀྱི་བར་
གྱི། རེས་མངོན་རེས་ལྐོག་གི་འབྲེལ་བ་འདི་གློ་བུར་དུ་བློ་ཡུལ་
དུ་འཆར་བ་ནི་འཆར་ཡན་གྱི་ནུས་པ་ཡིན། ང་རང་གིས་བཤད་
འདོད་པའི་བརྗོད་དོན་འདི་གསལ་བོ་གསལ་རྐྱང་བཟོ་ཆེད་
དུ། ངས་ཆེས་ཐལ་དྲགས་པའི་དཔེ་མཚོན་འགོད་དགོས་བྱུང༌།
འོན་ཀྱང་། འདིས་འཚར་ལོངས་ཀྱི་དུས་རིམ་དང་པོ་དེ་མཚོན་
དོན་གཏམ་རྒྱུད་ཀྱི་ལམ་ནས་བཀྲལ་ཡོད། སློབ་གསོ་ཞེས་པ་
ནི་ཀླད་པའི་ནང་དུ་སྔ་ས་ནས་ཡོད་བསྡད་པའི་འོ་མ་དེ་རུ་མ་
ལ་བརྟེན་ནས་ཞོ་རུ་སྙོལ་བའི་གོ་རིམ་དེ་ཡིན། ཁྱོད་ཀྱིས་ཀླད་
པ་སྟོང་བའི་ནང་དུ་སློབ་གསོ་སྤེལ་ཐབས་མེད། ང་ཚོའི་སློབ་
གསོའི་ལྟ་བའི་ཁྲོད་དུ། སློབ་གསོ་དེ་ཕལ་ཆེ་བ་སྐོར་བ་འཁོར་
58བོད་འགྱུར་སློབ་གསོའི་ཀློག་དེབ།
བའི་དུས་རིམ་གཉིས་པ་སྟེ། ཞིབ་ཚགས་ཀྱི་དུས་རིམ་གྱི་ནང་དུ་
སྡུད་ཅི་ཐུབ་བྱེད་བཞིན་ཡོད། འོན་ཀྱང་། ང་ཚོས་ང་ཚོའི་སློབ་
གསོ་སྤེལ་བའི་བརྒྱུད་རིམ་དེ་འདི་ལྟར་དུས་རིམ་གཅིག་གི་
ནང་དུ་ཚད་བཀག་བྱས་ཚེ། སློབ་གསོ་ཧྲིལ་བོར་གོ་ལོག་ཐེབས་
པ་ནི་སྨོས་མེད་རེད། ཐོག་མའི་རུ་མ་གསོག་པ་དང༌། བར་གྱི
ཞིབ་ཚགས་བརྒྱུད་པ། མཐའ་མའི་འབྲས་བུ་ལེན་པ་གསུམ་ལ་
ང་ཚོས་སེམས་ཁུར་གཅིག་མཚུངས་སུ་བྱེད་དགོས།
ཞིབ་ཚགས་ཀྱི་དུས་རིམ།
ཞིབ་ཚགས་ཀྱི་དུས་རིམ་འདི་ཡང་ཤེས་བྱ་སྡུད་རུབ་བྱེད་
པའི་དུས་རིམ་ཞིག་ཡིན། དུས་རིམ་འདིའི་ནང་དུ། དོན་དངོས་
ཕན་ཚུན་བར་གྱི་འབྲེལ་བ་དེ་གཙོ་བོ་མ་ཡིན་པར། དེ་དག་གི་
འགྲེལ་བཤད་ཀྱི་ཞིབ་ཚགས་དེ་གཙོ་བོ་ཡིན། འདི་ནི་སྐད་ཡིག་
གི་བརྡ་སྤྲོད་དང་ཚན་རིག་གི་བརྡ་སྤྲོད་དེ། བརྡ་སྤྲོད་ཀྱི་དུས་
རིམ་ཡིན། འདིའི་སྐབས་སུ། དོན་དངོས་ལ་དབྱེ་ཞིབ་བྱེད་པའི་
ཐབས་ལམ་ངེས་ཅན་ཞིག་སློབ་མ་ཚོར་དལ་མོས་དང་ལེན་
བྱེད་དུ་འཇུག་དགོས། དེ་དང་ཆབས་ཅིག་ཏུ་ཤེས་བྱ་གསར་
པ་མུ་མཐུད་དུ་སྡུད་ལེན་བྱེད་དགོས། འོན་ཀྱང་། ཤེས་བྱ་འདི་
59སློབ་གསོའི་དམིགས་ཡུལ།
དག་དབྱེ་ཞིབ་འདིའི་དགོས་མཁོ་དང་ཡོངས་སུ་མཐུན་པ་
ཡིན་དགོས།
འཆར་ཡན་དུས་རིམ་སྔོན་དུ་མ་སོང་བའི་ཞིབ་ཚགས་
དུས་རིམ་ནི་ཁོག་སྟོང་ཡིན་པ་ར་འཕྲོད་ཡོད་དེ། རྒྱུ་མཚན་ནི།
དོན་དངོས་གང་ཞིག་གི་ཆེས་སྤྱིར་བཏང་གི་གོ་བ་རགས་རིམ་
ཙམ་ཡང་ལོན་མེད་ན། གོང་གི་དབྱེ་ཞིབ་ནི་འབྲས་བུས་སྟོང་
བའི་དབྱེ་ཞིབ་ཡིན་པས་སོ།། དེ་ནི་དོན་དངོས་རྐྱང་བའི་སྐོར་
གྱི་བསྒྲགས་གཏམ་སྙིང་བོ་མེད་པ་ཤ་སྟག་ཡིན་ལ། དེ་ནི་རང་
བཟོས་བྱས་ཤིང་གཞན་པ་ཅི་ལའང་འབྲེལ་བ་མེད་པ་ཁོ་ན་
ཡིན། ང་ཚོ་འཆར་ཡན་དུས་རིམ་གྱི་སྐབས་སུ་ཐོབ་པའི་དངོས་
ཡོད་ཤེས་བྱའི་སྡེ་ཚན་ཁོ་ནའི་ནང་ནས་འཁོར་ནས་འདུག་མི་
རུང་ཞེས་ངས་འདི་ནས་བསྐྱར་བཤད་བྱ་རྒྱུ་ཡིན། འཆར་ཡན་
དུས་རིམ་གྱི་དངོས་ཡོད་ཀྱིས་སྤྱོད་རྒྱ་ཆེ་བའི་ཤེས་བྱ་སྣ་ཚོགས་
ཕྱིར་འདོན་བྱས་ཡོད་ཅིང་། ཞིབ་ཚགས་ཀྱི་དུས་རིམ་གྱི་སྐབས་
སུ། ང་ཚོས་དེ་མིན་གྱི་དངོས་ཡོད་མང་བོ་ཞིག་གོ་རིམ་དང་
ལྡན་པའི་སྒོ་ནས་སྡུད་ལེན་བྱས་ན། དེ་ནས་ཤེས་བྱ་གསར་པ་
རྙེད་པའི་འགན་འཁྲི་དང་འཆར་ཡན་གྱི་བརྗོད་གཞི་སྤྱིའི་དབྱེ་
ཞིབ་ཀྱི་འགན་འཁྲི་གཉིས་ཀ་འགྲུབ་ཀྱི་ཡོད།
60ཕྱོགས་བསྡུས་ཀྱི་དུས་རིམ།
བོད་འགྱུར་སློབ་གསོའི་ཀློག་དེབ།
ཆེས་མཐའ་མའི་ཕྱོགས་བསྡུས་ཀྱི་དུས་རིམ་ནི་སློབ་དཔོན་ཧེ་
གྷེལ་ལགས་ཀྱི་ཕྱོགས་བསྡུས་དུས་རིམ་ཟེར་བ་དེ་ཡིན། འདི་ནི་
དབྱེ་ཞིབ་བྱས་ཟིན་པའི་ཤེས་བྱ་དང་འབྲེལ་ཡོད་ཐབས་རྩལ་
གཉིས་ཀྱི་དགེ་མཚན་ཁྱེར་ནས་འཆར་ཡན་དུས་རིམ་ལ་ཕྱིར
ལྡོག་པ་ཡིན་ལ། འདི་ནི་ཞིབ་ཚགས་སྦྱོང་བརྡར་གྱི་དམིགས་
འབེན་འགྲུབ་པའི་གྲུབ་འབྲས་ཡིན་ཞིང་། འདི་ནི་ཆེས་མཐའ་
མའི་རྒྱལ་ཁ་ཡིན། ངས་འདི་ལྟར་ཅུང་མངོན་གསལ་ཡིན་པའི་
ཤེས་བྱ་ཞིག་ལ་བརླན་བཤེར་བྲལ་བའི་དབྱེ་ཞིབ་ཅིག་བྱེད་
དགོས་བྱུང་ཞིང་། དེ་ཡང་མི་བྱེད་ཐབས་མེད་ཡིན་ཏེ། རྒྱུ་
མཚན་ནི། ངའི་གཏམ་བཤད་ཀྱི་དོན་གནད་རྗེས་མའི་ནང་
དུ། ངས་ང་ཚོ་ཚང་མའི་སེམས་སུ་མུ་ཁྱུད་སུམ་ལྡན་གྱི་སྐོར་བ་
འདིའི་ཁྱད་ཆོས་ལ་རྒྱས་མངའ་གསལ་བོ་ཡོད་པར་ཆ་འཇོག་
བྱེད་དགོས་པས་སོ།
སྐོར་བའི་བརྒྱུད་རིམ།
སློབ་གསོའི་ཁྲོད་དུ་བསྟུད་མར་བསྐྱར་ཟློས་བྱེད་པའི་
སྐོར་བའི་རང་བཞིན་འདུ་དགོས། ཆུང་ས་ནས་བཤད་ན། སློབ་
61སློབ་གསོའི་དམིགས་ཡུལ།
ཐུན་རེ་རེ་ནི་རང་ཉིད་ཀྱི་ནང་འཁོར་སྐྱེད་ཐུབ་པའི་རྦ་འཁོར་
ལྟ་བུ་ཞིག་ཏུ་གྲུབ་དགོས། འདི་ལྟར་ཡུན་རིང་ལ་འཁོར་ན་དེ་
ལས་འབྲས་བུ་ངེས་ཅན་ཞིག་འབྱུང་གི་རེད་ལ། དེ་ནས་རིམ་
བཞིན་སྐོར་བ་གསར་པ་ཞིག་གི་མགོ་ཚུགས་ཡོང༌། ང་ཚོས་
རྒྱང་ཐག་རིང་ཞིང་ལྷ་སྒྲུང་ལྟ་བུའི་སློབ་གསོའི་ལྟ་བ་དེ་རྒྱང་
ཕུད་གཏོང་དགོས། གལ་སྲིད་དགེ་རྒན་ཞིག་གིས་སློབ་གཉེར་
ལ་རྔམ་པའི་སློབ་མ་ཚོའི་འདོད་པ་སྐོང་ཆེད་དུ། སློབ་ཚན་
གྱི་ནང་དོན་སྙོམ་སྒྲིག་འཚམ་པོ་བྱེད་ཐུབ་ཀྱི་ཡོད་ན། སློབ་
མ་ཚོའི་སེམས་སུ་རྒྱུན་ཆད་མེད་པར་གྲུབ་འབྲས་ལོན་པའི་
དགའ་ཚོར་སྐྱེ་ངེས་ཡིན་ལ་རྒྱུན་ཆད་མེད་པར་མགོ་གསར་པ་
འཛུགས་པའི་སྤྲོ་སྣང་ཡང་སྐྱེ་ངེས་ཡིན།
ཁྱེའུ་ཞིག་གི་ཆེས་ཐོག་མའི་འཆར་ཡན་ནི། ཕྱིའི་དངོས་
པོ་ངོས་བཟུང་བའི་སེམས་ཚོར་དང༌། དངོས་པོ་དེ་དག་བར་
གྱི་འབྲེལ་བ་ཤེས་འདོད་ཀྱི་འདུན་པ་ཡིན། ཁྱེའུས་ལུས་པོའི་
འགུལ་སྐྱོད་ལ་བརྟེན་ནས་རང་ཉིད་ཀྱི་ཚོར་རྟོགས་ཀྱི་ནུས་པ་
ཇེ་མཐོར་གཏོང་ཞིང༌། ཁོས་ཐབས་ལམ་དེ་བརྒྱུད་ནས། ནང་
རིག་སྟོབས་ཀྱི་འཚར་ལོངས་དེ་ཕྱི་དངོས་པོའི་ཕྱོགས་སུ་རྒྱ་
སྐྱེད་གཏོང་གི་ཡོད། ཁྱེའུའི་ཞིབ་ཚགས་དུས་རིམ་གྱི་གོམ་པ་
དང་པོ་ནི་ངག་ཐོག་སྐད་ཆར་བྱང་ཆུབ་པ་བྱེད་རྒྱུ་དེ་ཡིན།
62བོད་འགྱུར་སློབ་གསོའི་ཀློག་དེབ།
སྐད་ཆ་ནི་ཕྱི་དངོས་པོ་ཁག་གི་མཚོན་དོན་དབྱེ་འབྱེད་བྱེད་
པའི་ལག་ཆ་ཡིན་ལ། སྐད་ཆ་ནི་ཁོས་ཁོ་དང་སེམས་ཅན་
གཞན་པའི་བར་གྱི་ཚོར་བའི་ཐོག་གི་འབྲེལ་བ་གསལ་བོར་
རྟོགས་པའི་ལག་ཆའང་ཡིན། ཁྱེའུའི་ཕྱོགས་བསྡུས་དུས་རིམ་གྱི་
གོམ་པ་དང་པོ་ནི། རིགས་བགར་ནས་ངོས་ཟིན་པའི་ཕྱི་དངོས་
པོ་ཁག་ལ་དགའ་བའི་དགའ་ཚོར་ཇེ་ཆེར་གཏོང་བྱེད་དུ། སྐད་
ཆ་ལག་ཆར་སྤྱོད་རྒྱུ་དེ་ཡིན།
ཚོར་རྟོགས་ཀྱི་འབྲས་བུ་ལེན་པ་ནས་སྐད་ཆའི་ནུས་པ་
ལེན་པ་དང༌། སྐད་ཆའི་ནུས་པ་ལེན་པ་ནས་དབྱེ་ཞིབ་བྱས་
པའི་བསམ་བློ་དང་རབ་ཏུ་རྣོ་བའི་ཚོར་རྟོགས་སྐྱེད་པའི་བར་
གྱི་རིག་སྟོབས་འཚར་ལོངས་ཀྱི་སྐོར་བ་དང་པོ་འདི་ནི་ཞིབ་
འཇུག་ནན་མོ་བྱ་དགོས་པའི་བརྗོད་གཞི་ཞིག་ཡིན། འདི་ནི
རིག་སྟོབས་འཚར་ལོངས་ཀྱི་སྐོར་བ་ཚང་མའི་ནང་ནས། ང་
ཚོས་རང་བྱུང་གི་ཆོས་ཉིད་རྣལ་མ་གསལ་བོར་མཐོང་ཐུབ་
པའི་སྐོར་བ་གཅིག་པུ་དེ་ཡིན། འདིའི་རྗེས་ཀྱི་སྐོར་བ་ཁག་
ནི་ང་ཚོའི་ད་ལྟའི་སློབ་གསོའི་ལམ་ལུགས་ཀྱིས་སྦགས་ནས་
ཡོད་ངེས་ཡིན། ཡིད་སྐྱོ་བ་ཞིག་ལ། སྐོར་བ་འདིའི་ཐུན་མོང་
མ་ཡིན་པའི་ཁྱད་ཆོས་དེ་དེའི་རྗེས་ཀྱི་སྐོར་བ་ཁག་གི་ནང་དུ་
སླེབས་ཐུབ་ཀྱི་མེད། སྐོར་བ་འདིས་ནི་ད་གཟོད་རང་འཁྲིའི་
63སློབ་གསོའི་དམིགས་ཡུལ།
འོས་འགན་ཚང་མ་བདེ་བླག་ངང་སྒྲུབ་ཐུབ་ཀྱི་ཡོད། སྐོར་བ་
འདིའི་མཇུག་ཏུ་སླེབས་དུས། བྱིས་པས་སྐད་ཆ་བཤད་ཐུབ་ཀྱི་
ཡོད་ལ། ཁོའི་སེམས་ནང་གི་འཆར་སྒོ་ཚང་མ་དབྱེ་གསེ་བྱས་
ཡོད་ཅིང་། ཁོའི་ཚོར་རྟོགས་ཀྱི་ནུས་པ་རྣོན་པོར་གྱུར་ཡོད། དེ་
བས་སྐོར་བ་འདིས་རང་ཉིད་ཀྱི་དམིགས་འབེན་ཡོངས་སུ་སྒྲུབ་
ཐུབ་ཀྱི་ཡོད། འདི་ནི་ང་ཚོས་སློབ་མའི་སྟེང་དུ་བཀལ་བའི་སློབ་
གསོའི་ལམ་ལུགས་མང་ཆེ་བ་ལས་ཀྱང་རླབས་ཆེན་ཡིན། འོ་ན།
འདི་ནི་ཇི་ལྟར་འདི་འདྲ་ལམ་ལྷོངས་བྱུང་བ་ཡིན་ནམ། གསར་
དུ་བཙས་པའི་ཁྱེའུ་ཞིག་ལ་མཚོན་ན། ཁོས་གདོང་ལེན་བྱེད་
དགོས་པའི་གནད་དོན་གྱི་དཀའ་ཚད་ལ་གཞིགས་ཚེ། ཁོ་ནི་
རིག་སྟོབས་འཚར་ལོངས་ཐད་དུ་ཆེས་རེ་བ་མེད་མཁན་ཞིག་
ཏུ་སྣང་། དེས་ན་རྒྱུ་མཚན་ཅི་རེད་ཟེར་ན། ངས་བལྟས་ན། རང་
བྱུང་ཁམས་དེ་ཁོའི་མཐའ་འཁོར་དུ་འཚར་ལོངས་ཀྱི་ཁོར་ཡུག་
ཏུ་གྲུབ་ནས། རྒྱུན་ལྡན་གྱི་ཀླད་པའི་འཚར་ལོངས་འབྱུང་ཚད་
དང་ཏག་ཏག་འཚམ་པའི་ལས་འགན་ཞིག་ཁོའི་སྔུན་ལ་བཞག་
པ་རེད། ངས་ནི་བྱིས་པའི་སྐད་ཆ་སྦྱོང་རྩལ་དང༌། དེ་དང་
མཐུད་ནས་འཆར་སྒོ་ཇེ་གསལ་དུ་འགྲོ་བ་བཅས་ཀྱི་ཐད་ལ་
གསང་བ་ལྐོག་གྱུར་གྱི་ནུས་པ་ཅི་ཡང་ཡོད་པར་མི་འདོད། འོན་
ཀྱང༌། འདི་ནི་ང་ཚོས་བསམ་གཞིག་བྱེད་དགོས་པའི་གནད་
64བོད་འགྱུར་སློབ་གསོའི་ཀློག་དེབ།
གལ་ཆེན་ཞིག་ཡིན།
དུས་ཡུན་ངེས་ཅན་ཞིག་གི་ནང་དུ་བསླབ་གཞི་ངེས་
ཅན་ཞིག་སྦྱངས་ནས། ཚད་ཡོད་ཀྱི་ཁོར་ཡུག་ཅིག་གི་འོག་
ནས་ངེས་གཏན་གྱི་དམིགས་འབེན་ཞིག་སྒྲུབ་ཐུབ་པའི། སྐོར་
བའི་རང་བཞིན་གྱི་བརྒྱུད་རིམ་འདི། སློབ་གསོའི་དུས་རིམ་
རྗེས་མ་ཁག་གི་ནང་དུ་བེད་སྤྱོད་གཏོང་གི་མེད། མགོ་མཇུག་
བར་གསུམ་གྱི་བརྒྱུད་རིམ་ཆ་ཚང་ལྡན་པ་འདི་ནི། ཁྱེའུ་དུས་
ཀྱི་རང་བྱུང་གི་སྐོར་བ་དེའི་བླ་ན་མེད་པའི་ཁྱད་ཆོས་ཡིན།
རྗེས་སོར། ང་ཚོས་བྱིས་པ་ཚོ་ལ་བསླབ་གཞི་གཞན་པ་སློབ་ཏུ་
འཇུག་པའི་སྐབས་སུ་གནས་ཚུལ་ལ་འགྱུར་བ་ཐེབས་ཀྱི་ཡོད།
དཔེར་ན། ང་ཚོས་བྱིས་པ་ཞིག་རང་ལོ་བཅུ་ཡིན་སྐབས་ཁོ་ལ་
ལ་ཏིན་སྐད་སྦྱོང་དུ་བཅུག་ནས། ཚད་ལྡན་དང་གཅིག་གྱུར་གྱི
ལམ་ལུགས་ཤིག་གི་སྦྱོང་བརྡར་གྱི་འོག་ནས། ཁོ་རང་རང་ལོ་
ཉི་ཤུར་འབུད་དུས་གང་སྦྱངས་པ་དེ་ལ་འབྲས་བུ་ཡོད་པའི་རེ་
བ་རྒྱག་གི་ཡོད་པ་རེད། འདི་ལྟ་བུའི་མ་ལག་འོག་ནས། བྱིས་པ་
ཚོས་སྐད་ཡིག་འདི་ལ་དོ་སྣང་ཡོད་མེད་དང་སྐད་ཡིག་འདི་
ཁོང་དུ་ཆུད་མིན་བཅས་ཀྱི་ཐོག་ནས་རང་ཤུགས་ཀྱིས་ཕམ་ཁ་
མྱོང་གི་ཡོད། ངས་ཕམ་ཁ་རེད་ཟེར་བའང་། རང་བྱུང་གི་སྐོར་
བ་དང་པོའི་སྐབས་ཀྱི་ཁྱད་དུ་འཕགས་པའི་རྒྱལ་ཁ་དེ་དང་
65སློབ་གསོའི་དམིགས་ཡུལ།
བསྡུར་ནས་བཤད་ཀྱི་ཡོད། ཁྱེའུས་གདོང་ལེན་བྱེད་དགོས་པའི་
དཀའ་ངལ་དེ་ལ་བསམ་བློ་བཏང་ཚེ། དུས་རིམ་འདིའི་ནང་དུ་
ང་ཚོས་ཕམ་ཁ་མྱོང་བཞིན་པ་ནི་བསླབ་གཞི་གང་དེ་དཀའ་
དྲགས་པའི་དབང་གིས་མ་རེད་སྙམ། དེ་ལས་ལྡོག་སྟེ། འདིའི་རྒྱུ་
མཚན་ནི། དུས་རིམ་འདིའི་སྐབས་ཀྱི་ལས་འགན་བཀོད་སྒྲིག་
ལ་སློབ་གསོའི་དབྱངས་འགྲོས་བྲལ་ཞིང༌། འཕྲལ་གྱི་རྒྱལ་ཁར་
རེ་བའི་ངར་སེམས་སློང་བྱེད་མེད་ལ། བློ་རིག་གཅིག་ཏུ་སྒྲིམ་
པའི་ཐམས་ལམ་མེད་པས། དེ་ནི་རང་བྱུང་གི་ཆོས་ཉིད་དང་
རྩ་བ་ནས་མཐུན་གྱི་མེད་པས་རེད་སྙམ།
བྱིས་པའི་རིག་སྟོབས་འཚར་ལོངས་འབྱུང་བར་འབྲེལ་བ་
མངོན་གསལ་དོད་པོ་ཡོད་པའི། བློ་རིག་གཅིག་སྒྲིམ་གྱི་ཁྱད་
ཆོས་འདིའི་ཐད་ལ་ངས་ད་དུང་སྐད་ཆ་བཤད་མེད། ཁྱེའུ་དུས
ཀྱི་དུས་སྐབས་ཧྲིལ་བོ་དེ་སྐོར་བ་དང་པོ་ལག་ལེན་གྱི་ཐོག་ཏུ
གཏོང་གི་ཡོད་ཅིང་། དུས་སྐབས་དེའི་རིང་ལ། ཁོའི་རིག་སྟོབས་
འཚར་ལོངས་འབྱུང་བར་ཆར་གཅོད་གཏོང་མཁན་གཅིག་
ཀྱང་མེད། གནས་ལུགས་ཀྱི་ཟུར་འདི་ནས་བལྟས་ཡོང་ན། ཐོག་
མའི་རང་བྱུང་གི་སྐོར་བ་དང་དེའི་རྗེས་ཀྱི་བྱིས་པའི་འཚར་
ལོངས་ལོ་རྒྱུས་གཉིས་ཀའི་བར་དུ་གནམ་སའི་ཁྱད་པར་ཡོད་
པ་མཐོང་ཐུབ། མི་ཚེའི་འཚོ་བ་ནི་སྣ་མང་རྙོག་འཛིང་ཅན་ཞིག་
66བོད་འགྱུར་སློབ་གསོའི་ཀློག་དེབ།
ཡིན་པ་ཧ་ཅང་གསལ་བོ་རེད་ལ། མིའི་སེམས་པ་དང་ཀླད་པ་
གཉིས་ཀའང་ཚོན་མདངས་སྣ་ཚོགས་བཀྲ་བའི་འཇིག་རྟེན
ཁམས་འདིར་རང་ཉིད་ཀྱི་བགོས་སྐལ་དང་དཔགས་ནས། དལ་
76
མོས་འཚར་ལོངས་འབྱུང་གི་ཡོད། ཡིན་ནའང༌། དོན་དངོས་
འདི་ལ་བསམ་གཞིག་བྱས་པ་སྔོན་དུ་བཏང་རྗེས། གཞུག་
ཕྱོགས་ཀྱི་རིག་སྟོབས་འཚར་ལོངས་ཀྱི་སྐོར་བ་རེ་རེར་བློ་རིག་
སྒྲིམ་ས་གཏན་འཁེལ་བ་རེ་ཡོད་རྒྱུ་ནི་ཧ་ཅང་གལ་ཆེན་ཡིན།
ང་ཚོས་རིགས་མི་འདྲ་བའི་བསླབ་གཞི་སྣ་ཚོགས་ཤིག་སྐོར་བ་
རིམ་པ་གཅིག་གི་ནང་དུ་སྡེབ་སྤུངས་བྱེད་རྒྱུར་གཡོལ་ཐབས་
བྱེད་དགོས། ང་ཚོའི་གནའ་བོའི་སློབ་གསོའི་སྐྱོན་ཆ་ནི། དེས་
བསླབ་གཞི་སྣ་ཁ་གཅིག་གི་ཐོག་ཏུ་དབྱངས་འགྲོས་ཅི་ཡང་
མེད་པའི་སྒོ་ནས་རིག་པ་བསྒྲིམས་པ་དེ་ཡིན། ང་ཚོའི་དེང་
རབས་སློབ་གསོའི་ཁྲོད་དུ། དམའ་རིམ་སློབ་གསོའི་བསླབ་གཞི་
སྣ་འཛོམས་བྱེད་རྒྱུ་གཙིགས་སུ་འཛིན་གྱི་ཡོད་ཅིང་། ཐུན་མོང་
མ་ཡིན་པའི་བསླབ་གཞིའི་ཐོག་ཏུ་ཞིབ་འཇུག་དང་སློབ་སྦྱོང་
བྱེད་དུ་འཇུག་གི་ཡོད་མོད། འོན་ཀྱང་། དེ་ཡང་དབྱངས་འགྲོས་
ཅི་ཡང་མེད་ཅིང་། རིག་པ་སྒྲིམ་ཐབས་མེད་པའི་ཤེས་བྱ་ཐར་
ཐོར་གྱི་ཚོམ་བུ་ཙམ་དུ་ཟད། ང་ཚོས་སློབ་ཁྲིད་ཀྱི་གྲུབ་ཆ་སྣ་
ཚོགས་ཤིག་སློབ་མའི་རིག་སྒོ་འབྱེད་པར་དངོས་ཡོད་རིན་ཐང་
67སློབ་གསོའི་དམིགས་ཡུལ།
ལྡན་པའི་རྗེས་འབྲེལ་གྱི་སྐོར་བ་རིམ་པ་ཁག་དང་ལྷན་དུ་སྦྲེལ་
ཏེ། སློབ་གཉེར་པ་ཚོའི་སེམས་ནང་དུ་ཤེས་བྱ་སྣ་ཚོགས་ཕན་
ཚུན་འཆམ་མཐུན་ངང་ལྷན་དུ་སྦྲེལ་ཐུབ་པའི་སྐྱ་ཐིག་འགོད་
དགོས། མདོར་ན། ང་ཚོས་དུས་ཚིགས་ལ་དཔགས་ནས་སྐབས་
བབས་ཀྱི་ཞིང་ལས་གཉེར་དགོས།
དར་མའི་འཆར་ཡན།
ད་ལྟ་ང་ཚོ་ངའི་གཏམ་བཤད་ཀྱི་ཚན་པ་གོང་མ་ཁག་གི་
ནང་དུ་བཀྲལ་བའི་ཤེས་བྱ་དང་བསམ་བློ་ཁག་གི་དངོས་ཡོད་
བེད་སྤྱོད་སྟེང་དུ་འགྲོ་རྒྱུ་བྱ།
ཁྱེའུ་དུས་ཀྱི་སྐོར་བ་དང་པོ་འདིའི་རྗེས་སུ་སླེབས་པ་ནི
དར་མའི་དུས་ཀྱི་སྐོར་བ་ཡིན་ལ། སྐོར་བ་འདིས་ང་ཚོས་སྔོན་
ཆད་མྱངས་མྱོང་མེད་པའི་འཆར་ཡན་དུས་རིམ་གྱི་སྒོ་མོ་ཆེས་
རླབས་པོ་ཆེ་དེ་འབྱེད་ཀྱི་ཡོད། དུས་རིམ་འདིའི་ནང་དུ་མི་
གཤིས་ཀྱི་སྐྱ་ཐིག་གསལ་བོར་འདེབས་པ་ཡིན། བྱིས་པ་ཞིག་
དར་མའི་འཆར་ཡན་དུས་རིམ་བརྒྱུད་ནས་ཇི་ལྟར་འཚར་
ལོངས་འབྱུང་བ་དེས། ཁོའི་མ་འོངས་མི་ཚེ་དེ་བསམ་བློ་ཡིས་
ཇི་ལྟར་བཟོ་དབྱིབས་འདོན་རྒྱུ་དང་འཆར་ཡན་གྱིས་ཇི་ལྟར་
68བོད་འགྱུར་སློབ་གསོའི་ཀློག་དེབ།
ཚོན་མདངས་འདོན་རྒྱུ་དེ་ཐག་གིས་གཅོད་ཀྱི་ཡོད། དུས་རིམ་
འདི་ངག་ཐོག་སྐད་ཆའི་རྩལ་དང་ཡིག་ཐོག་སྐད་ཆའི་རྩལ་
ཐོབ་པ་ལས་བྱུང་བའི་ཕྱོགས་བསྡུས་ནུས་པ་དེའི་རྨང་གཞིའི་
སྟེང་ནས་གོམ་པ་སྤོ་བ་ཡིན། ཁྱེའུ་དུས་ཀྱི་སྐོར་བའི་སྐབས་ཀྱི་
ཕྱོགས་བསྡུས་དུས་རིམ་འདི་ལྟོས་ས་ལྟོས་འཇོག་གིས་ཐུང་ཐུང་
ཡིན་ཏེ། རྒྱུ་མཚན་ནི་ཁྱེའུ་དུས་ཀྱི་འཆར་ཡན་རང་བཞིན་གྱི་རྒྱུ་
ཆ་དེ་ཧ་ཅང་དཀོན་པོ་ཡིན་པའི་རྐྱེན་གྱིས་སོ།། གོ་བ་ཡོངས་
སུ་སྨིན་པའི་ཤེས་བྱ་ཞེས་པའི་ཐ་སྙད་འདི་འདོགས་རུང་བའི་
འཇིག་རྟེན་འདིའི་ཤེས་བྱ་ཐོག་མ་དེ་སྐོར་བ་དང་པོ་དེ་གྲུབ་
རྗེས་ད་གཟོད་མགོ་འཛུགས་པ་ཡིན་ལ། དེའི་རྐྱེན་གྱིས་འཆར་
ཡན་དུས་རིམ་འདིའི་འགན་ཁུར་ནི་ཧ་ཅང་ལྕི་བ་ཡིན། བསམ་
བློ་སྣ་ཚོགས་དང་དངོས་ཡོད་འདྲ་མིན། འབྲེལ་ལམ་དང་སྒྲུང
གཏམ་སྣ་ཚོགས། ལོ་རྒྱུས་དང་སྲིད་པ་སྣ་ཚོགས། ཚིག་དང་སྒྲ་
ཡི་ནང་གི་མཛེས་ཆོས། རྣམ་པ་དང་ཁ་དོག་ནང་གི་མཛེས་
ཆོས་ལ་སོགས་པ་བྱིས་པའི་མི་ཚེའི་ནང་དུ་འཚང་ཁ་བརྒྱབ་
ནས་ཡོང་ནས། དེ་དག་གིས་ཁོའི་ཚོར་འདུ་དཀྲོགས་ཤིང་
དུངས་སེམས་སློང་ལ། འགུལ་སྐྱོད་རིགས་འདྲ་མང་བོ་སྐྱེད་
པར་སྐུལ་འདེད་གཏོང་གི་ཡོད། འདི་ལྟ་བུའི་གསེར་ལྡན་གྱི་ན
ཚོད་འདིར་བློ་རྒྱུགས་ཀྱི་སྤྲིན་ནག་དུས་དང་དུས་སུ་འཁྲིགས་
69སློབ་གསོའི་དམིགས་ཡུལ།
པ་ནི་དངོས་གནས་སེམས་ལ་ན་ཟུག་གཏོང་བྱེད་ཅིག་རེད།
ནི་རགས་རིམ་དུ་བགོས་ན་རང་ལོ་བརྒྱད་ནས་བཅུ་གཉིས་
རྒྱུན་ལྡན་གྱི་གནས་ཚུལ་གྱི་འོག་ནས། གསེར་ལྡན་གྱི་ན་ཚོད་
བཅུ་གསུམ་བར་གྱི་ལོ་ངོ་བཞི་ལ་ངོས་འཛིན་གྱི་ཡོད། འདི་ནི་
རང་ཉིད་ཀྱི་ཕ་སྐད་བེད་སྤྱོད་གཏོང་བའི་དུས་ཚོད་ལེགས་
ཤོས་དེ་ཡིན་ལ། དེ་བཞིན་ཡོངས་སུ་སྨིན་ཡོད་པའི་ལྟ་ཞིབ་ཀྱི་
ནུས་སྟོབས་དང་བཀོལ་སྤྱོད་ཀྱི་ནུས་སྟོབས་བེད་སྤྱོད་གཏོང་
བའི་དུས་ཚོད་ལེགས་ཤོས་ཀྱང་ཡིན། ཁྱེའུས་བཀོལ་སྤྱོད་བྱེད་
མི་ཐུབ་མོད། འོན་ཀྱང་། བྱིས་པས་ཐུབ་ཀྱི་ཡོད། ཁྱེའུས་ལྟ་
ཞིབ་བྱེད་མི་ཐུབ་ཀྱང༌། བྱིས་པས་ཐུབ་ཀྱི་ཡོད། ཁྱེའུས་ཚིག་ལ་
བརྟེན་ནས་ཕྱིར་དྲན་བྱེད་མི་ཐུབ་མོད། འོན་ཀྱང་། བྱིས་པས་
ཐུབ་ཀྱི་ཡོད། དེ་བས་བྱིས་པ་ནི་ཁྱེའུ་དུས་ལས་ཕྱིར་བུད་ནས་
འཇིག་རྟེན་གསར་པ་ཞིག་ལ་འཛུལ་བ་ཡིན།
ཞིབ་ཚགས་དུས་རིམ་གྱིས། བསྐྱར་ལྡབ་གྱི་སྐོར་བ་ཕྲ་
མོའི་ཚུལ་གྱིས་རང་ཉིད་ཀྱི་རྒྱན་སྲིང་གི་ཡོད་ལ། དེ་དག་
ཀྱང་འཆར་ཡན་ཆེན་པོའི་ཆུ་ཀླུང་ཁྲོད་དུ་རྦ་འཁོར་བཞིན་
དུ་འཁོར་བཞིན་ཡོད། ཡི་གེ་དང་དག་ཆའི་ཞིབ་ཆ། ཨང་རྩིས་
ཀྱི་གྲུབ་ཆ་དང་དབྱིན་ཇིའི་རྒྱལ་བོ་རིམ་བྱིན་གྱི་མཚན་ཐོ་ལྟ་
བུའི་དངོས་བྱུང་གི་སྟབས་བདེའི་ཐོ་གཞུང་གི་ཞིབ་ཆ་ལྟ་བུ་
70བོད་འགྱུར་སློབ་གསོའི་ཀློག་དེབ།
ལ་སོགས་པ་ནི་ཞིབ་ཚགས་ཀྱི་གྲུབ་ཆ་ཡིན་ལ། འདི་དག་ནི་
བློ་རིག་གཅིག་སྒྲིམ་གྱི་སྦྱོང་བརྡར་ཐད་ལ་གལ་ཆེན་པོ་ཡིན་
ལ། དངོས་ཡོད་བེད་སྤྱོད་ཅན་གྱི་ཤེས་བྱའང་ཡིན། འོན་ཀྱང༌།
འདི་དག་ཚང་མ་ཁྱད་ཆོས་ཀྱི་སྟེང་ནས་བཤད་ན་ཁ་ཐོར་རང་
བཞིན་གྱི་ཤེས་བྱ་ཡིན་ལ། འཆར་ཡན་ཆེན་པོ་ནི་དེ་ལས་ལྡོག
སྟེ། བྱིས་པ་ཞིག་རང་ཉིད་ཀྱི་མི་ཚེའི་སྙིང་བོའི་ཕྱོགས་སུ་འཁུར་
བའི་གཙང་བོ་དེ་ཡིན།
མོན་ཊེ་སོ་རིའི་སློབ་གསོའི་ལམ་ལུགས་དེ་འདྲ་ལམ་
ལྷོངས་བྱུང་བའི་རྒྱུ་མཚན་ནི། ལམ་ལུགས་དེས་འཚར་ལོངས་
ཀྱི་དུས་རིམ་འདིའི་སྐབས་ཀྱི་འཆར་ཡན་གྱི་ཁྱབ་རྒྱ་ངོས་ཟིན་
པས་ཡིན། གལ་སྲིད་འདི་ནི་འགྲེལ་བཤད་དེ་ཡིན་ན། དེས་
ཐབས་ལམ་འདིའི་བེད་སྤྱོད་རང་བཞིན་ལ་ཚད་བཀག་ཡོད་
པའང་སྟོན་གྱི་ཡོད། འདི་ནི་འཆར་ཡན་དུས་རིམ་རེ་རེའི་ཁྲོད་
དུ་ཚད་ངེས་ཅན་ཞིག་གི་ཐོག་ནས་མེད་དུ་མི་རུང་བའི་ལམ་
ལུགས་ཤིག་རེད། ལམ་ལུགས་འདིའི་སྙིང་བོ་ནི་འཚོལ་བཤེར་
དང་གསར་པར་མྱོང་རོལ་བྱེད་པར་སྐུལ་བ་དེ་ཡིན། འོན་ཀྱང་།
ལམ་ལུགས་འདི་ལ་ཞིབ་ཚགས་ཀྱི་རིམ་པ་མང་བོར་དགོས་
ངེས་ཀྱི་དོ་དམ་གྱིས་འདང་གི་མེད།
71སྐད་ཡིག་ཁོང་དུ་ཆུད་པ།
སློབ་གསོའི་དམིགས་ཡུལ།
བྱིས་པ་ཞིག་འཆར་ཡན་ཆེན་པོའི་སྣེ་རུ་སླེབས་གྲབས་
ཡོད་པའི་སྐབས་སུ། སྐོར་བའི་རང་བཞིན་གྱི་འཚར་ལོངས་
ཀྱིས་བྱིས་པ་དེ་ངེས་གཏན་ཤེས་བྱར་འཇུག་པའི་ཕྱོགས་སུ་
འབུད་རྒྱག་གཏོང་གི་ཡོད། ད་ནི་སྐད་ཡིག་ནི་མདུང་རྩེ་གཅིག་
ཏུ་གཏོད་སའི་རང་བྱུང་གི་བརྗོད་གཞི་རུ་གྱུར་ཡོད། འདི་ནི་ཁོ་
རང་ཉིད་ལ་རྒྱུས་མངའ་ཧ་ཅང་ཟབ་པའི་ཁོའི་སེམས་འདུན་
མཚོན་བྱེད་ཀྱི་བརྒྱུད་ལམ་དེ་ཡིན། བརྒྱུད་ལམ་འདི་བརྒྱུད་
ནས། ཁོས་མི་གཞན་པའི་མི་ཚེ་དང་མི་རིགས་གཞན་པའི་ཤེས་
རིག་མཚོན་པའི་སྒྲུང་གཏམ་དང་ལོ་རྒྱུས། སྙན་ངག་བཅས་
བཀླགས་ཡོད་ངེས། དེ་བཞིན་དུ། རང་ལོ་བཅུ་གཅིག་ནས་མགོ་
བཙུགས་ཏེ། སྐད་ཡིག་གི་ཤེས་བྱ་ཞིབ་ཕྲའི་སྟེང་དུ་བློ་རྩེ་གཏོད་
ཤུགས་རིམ་བཞིན་ཆེ་ཇེ་ནས་ཇེ་ཆེར་འགྱུར་གྱི་རེད། མཇུག་
མཐར། རང་ལོ་བཅུ་གཉིས་ནས་བཅོ་ལྔའི་བར་གྱི་ལོ་ངོ་གསུམ་
གྱི་རིང་ལ།
དགོས་ལ། དཔུང་འཇུག་འདི་ཡང་རིན་ཐང་ལྡན་པའི་མཇུག་
འབྲས་ངེས་ཅན་ཞིག་ལོན་པའི་ཆེད་དུ་འཆར་གཞི་འཐེན་པ་
ཞིག་ཡིན་དགོས། དུས་བཅད་འདིའི་ནང་དུ་བློ་རྩེ་གཅིག་ཏུ་
སྒྲིམ་ཤུགས་ཀྱིས་འདང་ཡོད་ན། དུས་བཅད་འདིའི་མཇུག་ཏུ་
སྐད་ཡིག་གི་སྟེང་དུ་དཔུང་འཇུག་ཆེན་པོ་བྱེད་
72བོད་འགྱུར་སློབ་གསོའི་ཀློག་དེབ།
སླེབས་དུས། ང་ཚོས་བྱིས་པ་ཚོས་དབྱིན་ཇིའི་སྐད་ཡིག་ཁོང་
དུ་ཆུད་ཡོད་པའི་རེ་བ་བརྒྱབ་ཆོག་ལ། ཧྥ་རན་སིའི་ཡི་གེའི
ཐོག་གི་རྒྱུ་ཆ་སྟབས་བདེ་རེ་བྱང་ཆུབ་པར་ཀློག་ཐུབ་པ་དང་།
ལ་ཏིན་སྐད་ཡིག་གི་སྔོན་འགྲོའི་ཚད་གཞི་ལོན་ཡོད་པའི་རེ་བ་
རྒྱག་ཆོགངས་བཤད་པའི་སྔོན་འགྲོའི་ཚད་ཀྱི་ལ་ཏིན་སྐད་ཡིག་
ཅེས་པའང༌། ལ་ཏིན་སྐད་ཡིག་གི་བརྡ་སྤྲོད་ཐད་ཀྱི་རྒྱུན་ཤེས་
སྟབས་བདེ་འགའ་རེའི་ཞིབ་ཕྲའི་ཤེས་བྱ་དང་ལ་ཏིན་སྐད་
ཡིག་གི་ཚིག་གྲུབ་སྒྲིག་པའི་ཤེས་བྱ་ཁོང་དུ་ཆུད་ཡོད་ཅིང༌།
ལ་ཏིན་སྐད་ཡིག་ཐོག་གི་འོས་འཚམས་ཀྱི་རྩོམ་པ་བོ་འགའ་
རེའི་བརྩམས་ཆོས་ཀྱི་ཆ་ཤས་རེ་བཀླགས་མྱོང་ཡོད་པ་ལ་ཟེར་
གྱི་ཡོད། གང་བཀླག་པར་བྱ་བའི་ལ་ཏིན་སྐད་ཡིག་ཐོག་གི་
བརྩམས་ཆོས་ཀྱང་སྟབས་བདེར་ཕབ་ཟིན་ཞིང་། ཕུལ་བྱུང་
རྩོམ་རིག་འགྱུར་མའི་རོགས་རམ་གྱིས་ཟུར་བརྒྱན་པ་དེ་འདྲ་
ཡིན་ཆོག་སྟེ། འདི་ལྟར་ན། མ་རྩོམ་དང་འགྱུར་མ་གཉིས་ཀ་
བཀླགས་པ་བརྒྱུད་ནས་རྩོམ་རིག་བརྩམས་ཆོས་གཅིག་གི་
ནང་དོན་ཆ་ཚང་ཞིག་ལོན་ཐུབ་པར་ཕན་པ་ཆེ། ངས་བལྟས་
ན་སྐད་ཡིག་གསུམ་པོའི་ཐོག་གི་བྱང་ཚད་དེ་ཚད་འདི་འདྲ་
ཞིག་ལ་སླེབས་པ་དེ་སྤྱིར་བཏང་གི་བྱིས་པ་ཞིག་གི་ནུས་པས་
འཁྱོང་བ་ཞིག་རེད་འདོད། ། འོན་ཀྱང་། ཚད་གཞི་འདི་ལྟ་བུ
ཞིག་ཏུ་སླེབས་པའི་སྔོན་འགྲོའི་ཆ་རྐྱེན་ནི། དུས་རིམ་འདིའི་
73སློབ་གསོའི་དམིགས་ཡུལ།
སྐབས་སུ་བསླབ་གཞི་གཞན་པ་འདྲ་མིན་གྱི་ཞིབ་ཚགས་ཤེས་
བྱ་སྣ་ཚོགས་སློབ་པའི་རྩོལ་བ་ཡིས་བར་ཆད་གཏོང་མི་རུང་བ་
དེ་ཡིན། དེ་དང་དུས་མཚུངས་སུ། བསླབ་གཞི་འདིའི་ཐད་ལ་
ལྷན་སྐྱེས་ཀྱི་ཤེས་རབ་མངའ་བའི་བྱིས་པ་འགའ་རེ་ཚད་གཞི་
འདི་ལས་བརྒལ་ཡང་སྲིད། ཁོ་ཚོ་ལ་ཏིན་སྐད་ཡིག་ལ་ལས་སླ་
བོས་གོམས་ཡོད་ངེས་ཤིང་། དེའི་རྐྱེན་གྱིས། དུས་རིམ་འདིའི་
མཇུག་ལ་མ་བུད་གོང་དུ་ཁོ་ཚོས་གྷི་རེ་སིའི་སྐད་ཡིག་སློབ་
མགོ་རྩོམ་ཆོག འོན་ཀྱང་། འདི་ཡང་རྩོམ་རིག་ལ་དགའ་མོས་
ཡོད་ཅིང༌། མ་འོངས་ལོ་ངོ་ཁ་ཤས་རིང་ལ་བསླབ་གཞི་འདིའི་
སྟེང་དུ་སློབ་གཉེར་བྱེད་འདོད་མཁན་ཡིན་པ་གཞིར་བཞག་
གིས་བཤད་ཀྱི་ཡོད། སློབ་ཚན་བཀོད་སྒྲིག་གི་ཁྲོད་དུ་བསླབ་
གཞི་གཞན་པ་ཁག་ནི་ལྟོས་བཅས་ཀྱིས་ཕལ་བ་བྱས་ནས། གཙོ་
ཕལ་གྱི་དབྱེ་བ་མ་ནོར་བ་བྱེད་དགོས། འོན་ཀྱང་། ཐོག་མར་
ཡིད་ལ་ངེས་དགོས་པ་ཞིག་ནི། ལོ་རྒྱུས་ལྟ་བུའི་ཕྱེད་རྩོམ་རིག་
གི་བསླབ་གཞི་འདི་དག་སྐད་ཡིག་གི་བསླབ་གཞིའི་ཁྲོད་དུ་
གང་མང་མང་གིས་ཡོང་དུ་འཇུག་དགོས། ཡུ་རོབ་གླིང་གི་ལོ་
རྒྱུས་ཤེས་བྱ་རྩ་བ་ནས་མ་འདྲེས་པའི་དབྱིན་སྐད་དང་ཧྥ་སྐད།
ཡང་ན་ལ་ཏིན་སྐད་ཀྱི་རྩོམ་རིག་བརྩམས་ཆོས་ཤིག་ཕལ་ཆེར་
རྙེད་རྒྱུ་མེད། ངས་འདིར་དམིགས་བསལ་ལོ་རྒྱུས་ཀྱི་སློབ་ཁྲིད་
ཁག་མེད་པར་བཟོ་དགོས་ཟེར་གྱི་མེད། འོན་ཀྱང༌། བསླབ་བོད་འགྱུར་སློབ་གསོའི་ཀློག་དེབ།
གཞི་འདི་ངས་འཆར་ཡན་གྱི་སྙིང་སྟོབས་ཞེས་མིང་དུ་བཏགས་
པའི་ལམ་ལུགས་འདིའི་ནང་ནས་ཁྲིད་སྟོན་བྱེད་དགོས་ཤིང༌།
གནས་ཚུལ་ཞིབ་ཕྲ་སྣ་ཚོགས་བློ་ལ་ངེས་ཡོད་མེད་ཀྱི་རྒྱུགས་
ལེན་གྱི་ལག་ཐབས་དེ་འདོར་དགོས།
དེ་བཞིན་དུ། ལོ་རྒྱུས་ཀྱི་ནང་དོན་རྒྱ་ཆེན་པོ་ཞིག་གི་ཐད་ཀྱི་
འཚར་ལོངས་ཀྱི་དུས་རིམ་འདིར་སླེབས་དུས། ཚན་རིག
གི་བསླབ་གཞི་དེ་འཆར་ཡན་གྱི་དུས་རིམ་ལ་སླེབས་པ་ཡིན།
སྐབས་འདིར་སློབ་མ་ཚོས། ཁོ་ཚོའི་ཀླད་པའི་ནང་གི་ཤེས་བྱ་
ཐར་ཐོར་འགའ་རེ་ལ་བརྟེན་ནས། ཚན་རིག་གི་ཤེས་བྱ་ཁག་
ལ་རང་ཉིད་ཀྱིས་དངོས་སུ་ཞིབ་ལྟ་བྱེད་དགོས་ཤིང་། རང་
ཉིད་ཀྱིས་དངོས་སུ་ཚོད་ལྟ་བྱེད་དགོས། གཞུང་ལུགས་ལ་དོ་
སྣང་ཡོད་མཁན་ཡིན་ནམ་ཡང་ན་ལག་རྩལ་ལ་སྤྲོ་སྣང་ཡོད་
མཁན་སུ་ཞིག་ཡིན་རུང༌། ཚན་རིག་གི་གལ་ཆེའི་སྙིང་བོ
དེ་དེའི་དངོས་ཡོད་ཀྱི་བེད་སྤྱོད་ཀྱི་ཐོག་ཏུ་ཡོད་ཅིང༌། དེའི་
དངོས་ཡོད་ཀྱི་བེད་སྤྱོད་རེ་རེ་ཡིས་རྗེས་འབྲེལ་གྱི་ཞིབ་འཇུག་
བྱ་རིན་ཡོད་པའི་གནད་དོན་རེ་རེ་བསླངས་ཡོང་གི་ཡོད། དེ་
བས། ཚན་རིག་ཐོག་གི་སྦྱོང་བརྡར་ཚང་མ་ཞིབ་འཇུག་གི་ཁྲོད་
ནས་མགོ་འཛུགས་དགོས་ལ། ཞིབ་འཇུག་གི་ཁྲོད་ནས་མཇུག་
བསྡུ་དགོས། ན་ཚོད་འདི་ལ་འཚམ་པའི་ལམ་སྟོན་གྱི་རྣམ་
75སློབ་གསོའི་དམིགས་ཡུལ།
པ་ངོ་མ་དེ་ཅི་འདྲ་ཞིག་ཡིན་དགོས་པ་དང༌། ཚོད་ལྟའི་ཐད་
ཚད་བཀག་ག་ཚོད་བཟོ་དགོས་པ་སོགས་ནི་ཉམས་མྱོང་ལ་
གཞིགས་ནས་ཐག་གཅོད་དགོས་པའི་གནད་དོན་རེད། གང་
ལྟར། ངས་ནི་དུས་རིམ་འདི་ནི་ཚན་རིག་གི་འཆར་ཡན་དུས་
རིམ་རྣལ་མ་དེ་རེད་ཟེར་རྒྱུ་ཡིན།
ཚན་རིག་གི་སྟེང་དུ་བློ་རྩེ་གཏོད་པ།
སློབ་མ་ཚོ་རང་ལོ་བཅོ་ལྔར་འབུད་དུས། སྐད་ཡིག་ཐད་
ཀྱི་ཞིབ་ཚགས་དུས་རིམ་དང་ཚན་རིག་ཐད་ཀྱི་འཆར་ཡན་
དུས་རིམ་གཉིས་ཀ་མཇུག་སྡུད་བཞིན་ཡོད་ཅིང༌། དེའི་ཚབ་
ཏུ་སྐད་ཡིག་ཐད་ཀྱི་ཕྱོགས་བསྡུས་དུས་རིམ་དང་ཚན་རིག་
ཐད་ཀྱི་ཞིབ་ཚགས་དུས་རིམ་ཡོང་གི་ཡོད། འདི་ནི་དུས་ཡུན་
ཧ་ཅང་ཐུང་ཐུང་ཞིག་ཡིན་མོད། འོན་ཀྱང་། འདི་ནི་ཧ་ཅང་
གལ་ཆེ་བའི་དུས་རིམ་ཞིག་ཡིན། འདིའི་དུས་ཡུན་ནི་ཕལ་ཆེར་
ལོ་ངོ་གཅིག་ཙམ་ཡིན་ལ། དུས་ཡུན་འདིའི་ནང་དུ་མ་འོངས་
པའི་བསླབ་གཞི་ཁག་གི་བར་དུ་ཡང་ལྕི་ཇི་ལྟར་གཏོད་མིན་
དེ་ཐག་གིས་གཅོད་དགོས། འདིའི་སྐབས་སུ་ཚན་རིག་གི་སྟེང་
དུ་བློ་རྩེ་ཤུགས་ཆེན་གཏོད་དགོས་ཤིང་། དེ་དང་ཆབས་ཅིག་
76བོད་འགྱུར་སློབ་གསོའི་ཀློག་དེབ།
ཏུ་སྐད་ཡིག་སློབ་སྦྱོང་གི་ལས་ཀ་དེ་ཉུང་འཕྲི་བྱེད་དགོས། དེ་
སྔོན་གྱི་འཆར་ཡན་དུས་རིམ་གྱི་སློབ་གཉེར་སྔོན་དུ་བཏང་
བའི་རྨང་གཞིའི་སྟེང་ནས། ཚན་རིག་གི་ཐོག་ལ་སློབ་གཉེར་
ལོ་ངོ་གཅིག་ལ་བྱས་ན། དེས་སློབ་མ་ཚོར་འཕྲུལ་ལས་རིག་པ་
དང་དངོས་ལུགས་རིག་པ། རྫས་འགྱུར་རིག་པ་དང་ཚབ་རྩིས་
རིག་པ། དབྱིབས་རྩིས་རིག་པ་བཅས་ཀྱི་འཕེལ་འགྱུར་ལ་ཁ་ལོ་
སྒྱུར་བའི་རྩ་འཛིན་གཙོ་བོ་ཁག་རྟོགས་སུ་འཇུག་ཐུབ། འདིར་
ང་ཚོས་ཧ་གོ་དགོས་པ་ཞིག་ནི། གནས་སྐབས་འདིར་སླེབས་
དུས་སློབ་མ་ཚོས་གོང་གི་བསླབ་གཞི་འདི་དག་གསར་དུ་སྦྱོང་
མགོ་འཛུགས་བཞིན་པ་མ་ཡིན་པར། ཁོ་ཚོས་རང་ཉིད་ཀྱིས་
དེ་སྔ་སྦྱངས་ཟིན་པའི་བསླབ་གཞི་དེ་དག་སོ་སོའི་རྩ་བའི་སྤྱི
འགྲོས་དང་བསྟུན་ནས་ལྷན་དུ་སྡེབ་བཞིན་པ་ཡིན། དཔེར
ན། ཚབ་རྩིས་རིག་པ་དང་དབྱིབས་རྩིས་རིག་པ་ལྟ་བུ་རེད།
བསླབ་གཞི་འདི་གཉིས་ལ་ང་རང་ཆ་རྒྱུས་ཅུང་ཡོད་པའི་རྐྱེན
གྱིས་གོང་དུ་དམིགས་སུ་བཀར་ནས་དཔེར་བརྗོད་དུ་བཀོད་
པ་ཡིན། ལོ་ངོ་སྔོན་མ་གསུམ་པོའི་ནང་དུ་ཚབ་རྩིས་རིག་པའི་
ཆེས་སྟབས་བདེའི་སྤྱི་འགྲོས་ཀྱི་བཀོལ་སྤྱོད་དང་དབྱིབས་རྩིས་
ཀྱི་བརྗོད་གཞི་སོགས་ལ་བརྟེན་ནས། ས་ཐིག་ལེན་པ་དང་ཨང་
རྩིས་ལྡན་པའི་ཚན་རིག་ཞིབ་འཇུག་གི་དཀའ་གནད་བསལ་
77སློབ་གསོའི་དམིགས་ཡུལ།
བ་རེད། ཐབས་ལམ་འདི་བརྒྱུད་ནས། ངེས་གཏན་ཨང་གྲངས་
ཀྱི་རྩིས་འབྲས་ལ་བརྟེན་ནས་ཨང་རྩིས་རིག་པའི་ཤེས་བྱ་སྲ་
བརྟན་དུ་བཏང་ཡོད་ལ། དངོས་ཡོད་སྤྱི་འགྲོས་ཀྱི་ཤེས་བྱ་དང་
དབྱིབས་རྩིས་ཁྱད་ཆོས་ཀྱི་ཤེས་བྱ་ལ་རྒྱུས་མངའ་ལོན་ཡོད། དེ་
དང་ཆབས་ཅིག་ཏུ། ད་དུང་བེད་སྤྱོད་ཐབས་ལམ་ཆུང་ཚགས་
འགའ་རེའི་ཐད་ལའང་ནན་བཤད་བྱས་ཡོད། དེ་བས། འདིར་
ཚན་རིག་གི་ཤེས་བྱའི་ཐོག་ཏུ་དུས་ཚོད་འཕྲོ་བརླག་བཏང་
ནས་འདུག་ཁོམ་མེད། སློབ་མ་ཚོ་ཚབ་རྩིས་རིག་པའི་ནང་དོན་
ཆུང་ཚགས་རིགས་དང་དབྱིབས་རྩིས་རིག་པའི་རྩ་བའི་རིག་
པ་བཅས་ལ་གདོང་གཏུགས་པར་གྲ་སྒྲིག་ཨང་གསར་ཡིན་
ལ། ཤེས་བྱ་འདི་དག་ཁོ་ཚོས་ཡོངས་སུ་ཁོང་དུ་ཆུད་དགོས། ད་
དུང་གཞན། དུས་རིམ་གོང་མའི་སྐབས་སུ་སློབ་མ་འགའ་རེས་
རྩིས་རིག་གི་ཐོག་ཏུ་དམིགས་བསལ་འཇོན་ནུས་ངོམ་ཡོད་
སྲིད་ལ། ཁོ་ཚོས་རྩིས་རིག་ཐོག་གི་སྦྱོང་བརྡར་ཅུང་ཚད་མཐོ་
ས་རུ་དེད་ཡོད་ཀྱང་སྲིད། དུས་མཚུངས་སུ། ཁོ་ཚོས་ལོ་འཁོར་
རྒྱུགས་ཆེན་གྱི་སྐབས་སུ་བསླབ་གཞི་གཞན་པ་ཅུང་བློས་བཏང་
ནས་རྩིས་རིག་གི་སྟེང་དུ་ཤུགས་བརྒྱབ་ཡོད་སྲིད། སྐབས་
འདིར་ངས་རྩིས་རིག་ནི་དཔེར་བརྗོད་ཙམ་དུ་འགོད་བཞིན་པ
ཡིན།
པ་
78བོད་འགྱུར་སློབ་གསོའི་ཀློག་དེབ།
དེ་དང་ཆབས་ཅིག་ཏུ། སྐད་ཡིག་དེ་ཕྱོགས་བསྡུས་དུས་
རིམ་གྱི་སྐོར་བའི་ནང་དུ་སླེབས་ཡོད་ལ། དུས་རིམ་འདིའི་
ནང་དུ། བརྡ་སྤྲོད་དང་རྩོམ་འབྲིའི་ཤེས་བྱ་ཞིབ་ཚགས་སྦྱོང་
མཚམས་བཞག་ནས། སྐད་ཡིག་གི་སློབ་གཉེར་དེ་རྩོམ་རིག་
ཀློག་འདོན་ཁོ་ནའི་སྟེང་དུ་སྤྱོད་དགོས། རྩོམ་རིག་ཀློག་སྐབས་
དེའི་ནང་གི་བསམ་བློ་དང་། བསམ་བློ་དེ་འདྲེས་ཡོད་སའི་
bi« }K€ (_ K/u » }€18、¢ip
སྤྱིར་བཏང་གི་ལོ་རྒྱུས་གཉིས་ལ་དམིགས་བསལ་དོ་སྣང་
བྱེད་དགོས། དེ་བཞིན་དུ། ལོ་རྒྱུས་སྦྱོང་བའི་དུས་ཚོད་དེ་ཡང་
ལོ་རྒྱུས་ནང་གི་དུས་ཡུན་ཐུང་ཐུང་ཞིག་ལ་ཞིབ་འཇུག་ཞིབ་
ཚགས་བྱེད་པའི་ཐོག་ཏུ་སྤྱོད་དགོས། དུས་ཡུན་འདི་འདེམས་
དོན་ཡང་། དུས་སྐབས་ངེས་ཅན་ཞིག་ཏུ་དོན་དག་གལ་ཆེན་
ཅི་ཞིག་བྱུང་བ་གསལ་བོར་མཚོན་ཆེད་དུ་ཡིན་དགོས་ལ། དེ་
བཞིན་དུ་སྐབས་དེའི་འབྲེལ་ཡོད་མི་སྣ་དང་སྲིད་ཇུས་ལ་
གདེང་འཇོག་སྟབས་བདེ་རེ་ཇི་ལྟར་བྱེད་ཚུལ་སྟོན་བྱེད་ཅིག་
ཀྱང་ཡིན་དགོས།
ད་ནི་ངས་ཁྱེའུ་དམར་འབྱར་གྱི་གནས་སྐབས་ནས་བཟུང་
རང་ལོ་བཅུ་དྲུག་དང་ཕྱེད་ཀའི་བར་གྱི་སློབ་གསོའི་ལམ་བུ་
ལ་སྐྱ་ཐིག་ཅིག་བཀོད་ཡོད་ལ། སྐྱ་ཐིག་འདི་འགོད་སྐབས་མི་
ཚེའི་འཕར་རྩའི་དབྱངས་འགྲོས་ལ་དོ་སྣང་གང་འཚམ་བྱས་
79སློབ་གསོའི་དམིགས་ཡུལ།
ཡོད། ལམ་བུ་འདི་ལྟ་བུ་ཞིག་བརྒྱུད་ན། ད་གཟོད་སློབ་མ་
ཡོངས་རྫོགས་ཀྱིས་བློ་རྩེ་གཅིག་སྒྲིམ་གྱི་ནུས་པ་ཚོར་ཞིང་ཤེས་
བྱ་གསར་རྟོགས་ཀྱི་སྤྲོ་བ་མྱོང་ཐུབ་པའི་ཐུན་མོང་སློབ་གསོའི་
ལམ་ལུགས་ཤིག་གསར་དུ་འཛུགས་ཐུབ་པ་ཡིན། དེ་ལྟར། ཞིབ་
ཚགས་དུས་རིམ་གྱིས་ད་སྔ་ཡོངས་སུ་རྟོགས་ཟིན་པའི་བརྗོད་
གཞི་ཞིག་ད་ལྟ་ཇི་ལྟར་ཐག་གཅོད་བྱེད་པར་སྒུག་ནས་ཡོད་
པ་གསལ་བོར་སྟོན་གྱི་ཡོད། སློབ་མ་ཚོས་ཀྱང་བསླབ་གཞི་སྣ་
ཚོགས་ཀྱི་ནང་ནས་རང་ཉིད་ལ་འཚམ་པའི་བསླབ་གཞི་ངེས་
ཅན་པ་རེའི་སྟེང་དུ་རིག་པ་བསྒྲིམས་ཡོད་ལ། རང་ཉིད་ཀྱི་
དམིགས་བསལ་གྱི་འཇོན་ཐང་དེ་གང་དུ་ཡོད་པ་ཤེས་ཀྱི་ཡོད།
མཇུག་མཐར། ཚན་རིག་སློབ་མ་ཚོས་རང་རྒྱུད་དུ་རིན་ཐང་
བྲལ་བའི་རྩོམ་རིག་སློབ་གསོ་བླངས་ཡོད་ངེས་ཤིང༌། ཆེས་བག་
ཆགས་འཇོག་སླ་བའི་ན་ཚོད་འདིར་ཚན་རིག་ཁྱབ་ཁོངས་སུ་
རང་སྟོབས་ཀྱིས་བསམ་བློ་གཏོང་བའི་གོམས་གཤིས་ཆགས་
པའི་མགོ་བཙུགས་ཡོད་ངེས་ལ། འདི་ནི་ངའི་སྙིང་དབུས་
ཀྱི་དམིགས་འབེན་ཡོད་ཚད་ཀྱི་ནང་ནས་ཆེས་རྩ་ཆེ་བའི་
དམིགས་འབེན་དེ་ཡིན།
རང་ལོ་བཅུ་དྲུག་གི་རྗེས་སུ་དཀའ་རྙོག་གསར་པ་ཁག་
གི་མགོ་བརྩམས་ཡོང་སྟེ། རྒྱུ་མཚན་ནི། གནས་སྐབས་འདིར་
80བོད་འགྱུར་སློབ་གསོའི་ཀློག་དེབ།
རྩོམ་རིག་སློབ་མ་ཚོ་ལ་མཚན་ན་ཚན་རིག་བསླབ་གཞི་དེ་
ཕྱོགས་བསྡུས་དུས་རིམ་གྱི་ནང་དུ་སླེབས་འགྲོ་ལ། དེ་ཡང་གཙོ་
བོ་ཚན་རིག་གི་གྲུབ་འབྲས་ཆེན་པོ་ཁག་དང་སྤྱིར་བཏང་གི་
ཤེས་བྱའི་སྟེང་གི་འཆད་ཁྲིད་ཡིན། སྐབས་འདིར་སྐད་བརྡ་
རིག་པ་དང་རྩོམ་རིག་རིག་པ། ལོ་རྒྱུས་རིག་པ་བཅས་ཀྱི་ཐོག་
ཏུ་སློབ་གཉེར་གྱི་སྐོར་བ་གསར་པ་ཞིག་གི་མགོ་རྩོམ་གྱི་ཡོད།
འོན་ཀྱང་། ཞིབ་ཅིང་རྒྱས་པའི་སློབ་གཉེར་དེ་ད་ལྟ་མུ་མཐུད་
དུ་འགྲོ་དགོས་ཀྱི་མེད། ཚན་རིག་གི་སློབ་མ་ཚོས་ཞིབ་ཚགས་
དུས་རིམ་གྱི་སློབ་གཉེར་དེ་མུ་མཐུད་དུ་སློབ་གྲྭ་མཐར་ཕྱིན་
རག་བར་དུ་འགྲོ་དགོས་ལ། དུས་ཡུན་འདིའི་ནང་དུ། ཁོ་ཚོས་
རྒྱ་ཆེ་བའི་ཚན་རིག་གི་ལྟ་བ་དང་བསམ་བློར་གོ་བ་ཟབ་མོ་
ལོན་དུ་འཇུག་དགོས།
དེ་ལྟ་ནའང་། སློབ་གསོའི་དུས་རིམ་འདིའི་སྐབས་ཀྱི་
དཀའ་ངལ་ནི་མི་སྒེར་རང་བཞིན་ཡིན་དྲགས་ཤིང་། དཀའ་
ངལ་དེ་དག་རྣམ་པ་ཕྲ་མོ་སྣ་ཚོགས་སུ་ཐོར་ཡོད་པའི་རྐྱེན་
གྱིས། ཐུན་མོང་གི་ལག་ཐབས་གཅིག་གིས་བཅོས་ཐུབ་པའི་ན་
ཚ་ཞིག་མིན། གང་ལྟར། ངས་འདི་ནས་ཚན་རིག་པ་ཡོངས་ཀྱིས་
རང་ཉིད་ཀྱི་ཧྥ་སྐད་ཀྱི་ཆུ་ཚད་མི་ཉམས་གོང་འཕེལ་དུ་གཏོང་
བའི་རྨང་གཞིའི་སྟེང་དུ། འཇར་མན་སྐད་མ་སྦྱངས་མཁན་
81སློབ་གསོའི་དམིགས་ཡུལ།
ཚོས་གསར་དུ་སྦྱོང་དགོས་པའི་འབོད་སྐུལ་ཞུ་རྒྱུ་ཡིན། །
སློབ་ཆེན་སློབ་གསོ།
གལ་སྲིད་ཁྱོད་ཚོར་མུ་མཐུད་དུ་གསན་འདུན་ཡོད་ན།
ངས་འདི་ནས་གོང་དུ་བཤད་པའི་ལྟ་བ་འདི་དག་སློབ་ཆེན་
སློབ་གསོའི་ཁྲོད་དུ་འདྲེན་རྒྱུའི་ཐད་ལ་གླེང་མོལ་འགའ་རེ་
བྱེད་རྒྱུ་ཡིན།
ཁྱེའུའི་གནས་སྐབས་ནས་དར་མའི་གནས་སྐབས་བར་
གྱི་འཚར་ལོངས་ཀྱི་དུས་རིམ་འདི་ནི་སྐོར་བ་ཆེན་པོ་གཅིག་
ཏུ་གྲུབ་ཡོད། སྐོར་བ་འདིའི་འཆར་ཡན་དུས་རིམ་ནི་ཁྱེའུ་དུས་
ཀྱི་ཐོག་མའི་ལོ་ངོ་བཅུ་ལྷག་གི་རིང་དུ་བསྲིངས་ཡོད་ལ། ཞིབ་
ཚགས་དུས་རིམ་ནི་འབྲིང་རིམ་སློབ་གྲྭའི་དུས་ཡུན་ཧྲིལ་བོ་
ཡིན་ཞིང་། ཕྱོགས་བསྡུས་དུས་རིམ་ནི་དར་མའི་ན་ཚོད་དུ་
འཛུལ་བའི་གནས་སྐབས་ཡིན། གལ་སྲིད་སུ་ཞིག་གི་ཚད་ལྡན་
སློབ་གསོའི་དུས་ཡུན་དེ་སློབ་གྲྭ་ཆུང་འབྲིང་གི་སློབ་ལོ་ལས་
བརྒལ་ཚེ། ཁོ་ལ་མཚོན་ན། སློབ་ཆེན་སློབ་ཚན་དང༌། ཡང་ན་
དེ་དང་ཚད་གཞི་མཐུན་པའི་སློབ་ཚན་ནི་ཁོའི་ཕྱོགས་བསྡུས་
དུས་རིམ་ཆེན་པོ་དེ་ཡིན། ཕྱོགས་བསྡུས་སྙིང་སྟོབས་ཀྱིས་སློབ་
82བོད་འགྱུར་སློབ་གསོའི་ཀློག་དེབ།
ཆེན་གྱི་ཁ་ཕྱོགས་ཟིན་དགོས། སློབ་ཆེན་སྐབས་ཀྱི་སློབ་ཁྲིད
བྱེད་ཡུལ་ཡང་ཞིབ་ཕྲ་དང་བརྒྱུད་རིམ་ལ་རྒྱུས་མངའ་ཡོད་
མཁན་ཤ་སྟག་ཡིན་དགོས། ཁོ་ཚོ་ཁྲིད་གཞི་ཚང་མར་སྔ་ས་
ནས་རྒྱུས་མངའ་ཡོད་ཅིང་། ཁྲིད་བྱའི་ནང་དོན་ཚང་མ་ལས་
སླ་བོས་སྦྱོང་ཐུབ་མཁན་དེ་འདྲ་ཡིན་དགོས། སློབ་གྲྭ་ཆུང་
འབྲིང་གི་སྐབས་སུ། སློབ་མ་ཚང་མ་བསམ་བློའི་ཐོག་ནས་སྒྲོག་
ཙེའི་སྟེང་དུ་མགོ་བོ་སྒུར་ནས་འདུག་དགོས་མོད། འོན་ཀྱང་།
སློབ་ཆེན་གྱི་སྐབས་སུ། ཁོ་ཚོ་ཡར་ལ་ལངས་ནས་གཡས་གཡོན་
ལ་བལྟ་དགོས། དེའི་རྐྱེན་གྱིས། སློབ་ཆེན་གྱི་ལོ་རིམ་དང་པོ
དེ་སྔར་གྱི་བསམ་བློ་རྙིང་བ་འཁུར་ནས་སྦྱངས་ཟིན་པའི་ཤེས་
བྱ་རྙིང་བའི་སྟེང་དུ་ཆུད་ཟོས་གཏོང་བ་ནི་ནོར་འཁྲུལ་ཚབས་
ཆེན་ཡིན། སློབ་གྲྭ་ཆུང་འབྲིང་གི་སྐབས་སུ་སློབ་མ་ཚོས་བྱེ་བྲག
གི་ཤེས་བྱའི་སྟེང་ནས་ཕྱོགས་བསྡུས་ཀྱི་ཤེས་བྱའི་ཕྱོགས་སུ་
མིག་ཟུང་ཕྱོགས་ཡོད་ལ། སློབ་ཆེན་གྱི་སྐབས་སུ། ཁོ་ཚོས་ཕྱོགས་
བསྡུས་ཀྱི་ཤེས་བྱ་ཁག་བྱེ་བྲག་གི་གནས་ཚུལ་གྱི་ཐོག་ཏུ་བེད་
སྤྱོད་གཏོང་མགོ་འཛུགས་དགོས། འཆར་གཞི་ལེགས་པོ་བཀོད་
པའི་སློབ་ཆེན་སློབ་ཚན་ནི་ཕྱོགས་བསྡུས་ཤེས་བྱར་རྒྱ་ཆེ་བའི་
ཞིབ་བཤེར་བྱེད་སྟངས་ཞིབ་འཇུག་བྱེད་རྒྱུ་དེ་ཡིན་དགོས།
ངས་ནི་ཕྱོགས་བསྡུས་ཤེས་བྱ་དེ་དངོས་ཡོད་དང་ཁ་བྲལ་བའི་
83སློབ་གསོའི་དམིགས་ཡུལ།
དོན་སྤྱི་ཙམ་དུ་བསྒྱུར་དགོས་ཟེར་གྱི་མེད་པར། ངས་ནི་བྱེ་བྲག་
གི་ཤེས་བྱ་གང་ཞིག་ལ་ཞིབ་འཇུག་བྱེད་པ་དེ་ནི་ཕྱོགས་བསྡུས་
ཤེས་བྱའི་ཁྱབ་རྒྱ་མཚོན་བྱེད་དུ་འགྱུར་དགོས་ཟེར་གྱི་ཡོད།
རིག་སྟོབས་སྐྱེད་སྲིང་།
གཞུང་ལུགས་ཀྱི་ཤེས་བྱ་དང་དངོས་ཡོད་ཀྱི་ལག་ལེན་
ཁ་འཕྲོད་རྒྱུ་ནི། སློབ་ཆེན་སློབ་ཁྲིད་ཀྱི་ཁྱད་ཆོས་ཡིན། ཁྱོད་
ཀྱིས་རང་ཉིད་ཀྱི་སློབ་མའི་ཀླད་པའི་ནང་དུ་ཤེས་བྱ་ག་འདྲའི་
ཞིབ་ཅིང་རྒྱས་པ་ཞིག་བླུགས་རུང་། མ་འོངས་མི་ཚེའི་ཁྲོད་དུ
ཁོ་ཤེས་བྱ་དེ་དག་དང་ཡང་བསྐྱར་འཕྲད་པའི་སྐལ་བ་ནི་ཆེས་
ཤིན་ཏུ་ཕྲ་བ་ཡིན་ལ། རྒྱ་ལ་འཕྲད་པའི་དབང་དུ་བཏང་རུང༌།
ཁྱོད་ཀྱིས་དེའི་སྐོར་ཅི་ཞིག་ཁྲིད་པ་དེ་ཁོས་རྦད་དེ་བརྗེད་ཡོད་
ངེས་ཡིན། ཆེས་བེད་སྤྱོད་ཆེ་བའི་སློབ་ཁྲིད་ནི། དངོས་ཡོད་
གནས་ཚུལ་འདྲ་མིན་འོག་ཏུ་བེད་སྤྱོད་གཏོང་སྟངས་མཐིལ་
ཕྱིན་པ་ཤེས་པའི་ཕྱོགས་བསྡུས་ཀྱི་རྩ་འཛིན་འགའ་རེ་རྟོགས་
སུ་འཇུག་རྒྱུ་དེ་ཡིན། མི་ཞིག་གིས་མ་འོངས་མི་ཚེའི་ཁྲོད་དུ།
ཤེས་བྱ་བྱེ་བྲག་པ་ཞིག་གི་ཞིབ་ཕྲའི་གནས་ཚུལ་བརྗེད་ཡོད་
སྲིད་མོད། འོན་ཀྱང༌། བག་ཉལ་གྱི་རྟོག་པའི་དབང་གིས་རྩ་
84བོད་འགྱུར་སློབ་གསོའི་ཀློག་དེབ།
འཛིན་དེ་དག་འཕྲལ་གྱི་གནས་ཚུལ་འོག་ཏུ་བེད་སྤྱོད་གཏོང་
སྟངས་ཕྱིར་དྲན་འོང༌། ཁྱོད་རང་གི་སློབ་དེབ་བོར་བརླག་མ་
སོང་བར་དུ། འཆད་ཁྲིད་ཟིན་ཐོ་མེ་སྲེག་མ་བཏང་བར་དུ།
རྒྱུགས་སྤྲོད་རྒྱུའི་ཆེད་དུ་བློར་བཟུང་བའི་ཤེས་བྱ་ཞིབ་ཕྲ་དེ་ཚོ
བརྗེད་དུ་མ་བཅུག་བར་དུ། ཁྱོད་ཀྱིས་ཅི་ཞིག་སྦྱངས་པ་དེ་ནི
བེད་མེད་ཡིན། ཁྱོད་ལ་རྒྱུན་དུ་མཁོ་བའི་ཤེས་བྱ་ཞིབ་རྒྱས་ཁག་
ནི་ཉི་མ་དང་ཟླ་བ་བཞིན་དུ་ཁྱོད་ཀྱི་ཡིད་དུ་གཏན་འཇགས་
སུ་གནས་རྒྱུ་རེད་ལ། ཁྱོད་ལ་མཚམས་ལ་ལར་མཁོ་བའི་ཤེས་
བྱ་ཁག་ནི་འབྲེལ་ཡོད་དཔྱད་གཞི་ཁག་ལས་བཙལ་ཆོག ཁྱོད་
ལ་རྩ་འཛིན་དང་ཞིབ་རྒྱས་གཉིས་ལས་ཞིབ་རྒྱས་འདོར་ཐུབ་
ཏུ་འཇུག་རྒྱུ་ནི་སློབ་གྲྭ་ཆེན་མོའི་བྱེད་ལས་ཡིན། ངས་རྩ་
འཛིན་ཞེས་ཟེར་དུས། དེ་ནི་ཚིག་གིས་འགྲེལ་དུ་རུང་བ་ཞིག་
ལ་ཟེར་གྱི་མེད། ཁྱོད་རང་གི་ཡིད་དུ་ཡོངས་སུ་སིམ་ཟིན་པའི་
རྩ་འཛིན་དེ་ནི་སེམས་ཀྱི་གཤིས་ཀ་ཞིག་ཡིན་པས་ཚད་ལྡན
གྱི་བསྒྲགས་གཏམ་ཞིག་མིན། དེ་ནི་ང་ཚོ་ཕྱིའི་གནས་ཚུལ་སྣ་
ཚོགས་དང་འཕྲད་དུས་སྐབས་བསྟུན་གྱི་རྣམ་འགྱུར་གང་སྟོན་
ཐག་གཅོད་བྱ་བྱེད་དེ་ཡིན། མི་སུ་ཞིག་ཡིན་རུང་རང་ཉིད་ཀྱི་
ཤེས་བྱ་དེ་མིག་མདུན་དུ་གསལ་ཞིང་གསོན་པོས་འགྲོ་བཞིན་
པ་དེ་འདྲ་ཡོད་མི་སྲིད། རིག་སྟོབས་ཀྱི་སྐྱེད་སྲིང་ནི། ཀླད་པ་དེ་
85སློབ་གསོའི་དམིགས་ཡུལ།
འགུལ་སྐྱོད་གང་ལ་ཐུག་ཚེ་དེ་མཐུན་གྱི་བྱེད་ལས་ཡིད་ཚིམ་པ་
ཞིག་ངོམ་པ་ལས་གཞན་པ་མིན། སློབ་སྦྱོང་ཟེར་བ་ནི། ང་ཚོས་
སྔོན་ཆད་བཀླགས་མྱོང་བའི་དཔེ་དེབ་ཡོད་ཚད་མདུན་དུ་ཁ་
ཕྱེས་ནས་བཤམས་རྗེས། མཚམས་ལ་ལར་བར་ནས་ཤོག་ལྷེ་
གཉིས་གཅིག་རེ་བདམས་ཡོང་ནས་ཕྱིའི་འཇིག་རྟེན་ལ་སྐད་
གསང་མཐོན་པོས་གྱེར་འདོན་བྱེད་པ་ལྟ་བུ་ཡིན་ཟེར།
སྟབས་ཡག་པ་ཞིག་ལ། དོན་དངོས་ནི་འོལ་ཚོད་ཀྱི་བསམ་
བློ་འདི་ལས་ལྡོག་པ་ཡིན། རྒྱུ་མཚན་འདིའི་དབང་གིས། སློབ་
གསོའི་ལོག་རྟོག་གིས་ང་ཚོ་ལོག་ལམ་དུ་ཁྲིད་པ་དང་བསྡུར་ན།
ཤེས་བྱ་རྐྱང་བ་དང་ཆེད་ལས་ཤེས་བྱའི་བར་གྱི་འགལ་བ་ནི་
དེ་འདྲ་ཛ་དྲག་མིན། སྐད་ཆ་བཤད་སྟངས་བསྒྱུར་ནས་གཅིག་
བཤད་ན། ཆེས་ཕུལ་དུ་བྱུང་བའི་སློབ་ཆེན་ཞིག་གི་ལས་འགན་
ནི་ཤེས་བྱ་ཁྲིད་རྒྱུ་མ་ཡིན་པར་སྟོབས་ཤུགས་སྤྲོད་རྒྱུ་ཡིན། དེ་
ཡང༌། སློབ་ཆེན་གྱི་ལས་འགན་ནི་སློབ་མའི་རྒྱུད་ཀྱི་ཤེས་བྱ་དེ་
དར་མའི་མི་ཚེའི་སྟོབས་ཤུགས་སུ་བསྒྱུར་རྒྱུ་དེ་ཡིན།
འཚར་ལོངས་ཀྱི་དབྱངས་འགྲོས་ཀྱི་ཁྱད་ཆོས།
ངས་ང་རང་ཉིད་ཀྱི་ལྟ་བར་གོ་ལོག་མི་ཐེབས་པའི་ཆེད་
86བོད་འགྱུར་སློབ་གསོའི་ཀློག་དེབ།
དུ། ཉེན་བརྡའི་ཚུལ་གྱི་དོན་གནད་སྣ་ཁ་གཉིས་བརྒྱུད་ནས་
གཏམ་བཤད་འདི་མཇུག་བསྡུ་རྒྱུ་ཡིན། གཏམ་བཤད་འདིའི
བརྗོད་གཞི་ནི་འཚར་ལོངས་ཀྱི་དབྱངས་འགྲོས་ཀྱི་ཁྱད་ཆོས་
ཡིན། མིའི་ནང་སེམས་ཀྱི་འཇིག་རྟེན་ནི་རྒྱུད་སྐུད་སྣ་ཚོགས་
འཐེན་པའི་དྲ་བ་ལྟ་བུ་ཞིག་ཡིན། རྒྱུད་སྐུད་འདི་དག་ཚང་
མ་མགྲིན་གཅིག་དབྱངས་གཅིག་གིས་དུས་མཉམ་དུ་འཚར་
ལོངས་འབྱུང་བ་མིན། ངས་དོན་དངོས་འདི་གསལ་བཤད་
བྱ་ཆེད་དུ། བྱིས་པ་ཞིག་གི་རིག་སྟོབས་འཚར་ལོངས་འབྱུང་
སྟངས་དཔེ་རུ་བཀོད་ཡོད། དེ་ཡང་ཅུང་གོ་བདེ་བའི་དབང་
གིས་ཡིན་པ་མ་གཏོགས། རྩ་བའི་ཆ་ནས་མི་དར་མའི་རིག
སྟོབས་འཚར་ལོངས་འབྱུང་སྟངས་ཀྱང་དེ་མཚུངས་ཡིན།
གཅིག་བྱས་ན་ངས་རྒྱུན་ལྡན་གྱི་སྣང་ཚུལ་འདི་འགྲེལ་བཤད་
རྒྱག་སྟངས་ནོར་ཡོད་སྲིད་ལ། དེ་ཡང་ཕལ་ཆེར་ནོར་ཡོད་ཤས་
ཆེ་སྟེ། རྒྱུ་མཚན་ནི་འདིའི་ཐད་ཀྱི་བདེན་པ་ར་སྤྲོད་རྒྱུ་ནི་ཧ་
ཅང་དཀའ་མོ་དང་རྙོག་འཛིང་ཅན་ཞིག་ཡིན་པས་སོ།། འོན
ཀྱང༌། ནོར་འཛོལ་འདིས་ངས་ཤོད་བཞིན་པའི་དོན་གནད་
གཙོ་བོ་དེར་ཤུགས་རྐྱེན་ཐེབས་སུ་མི་འཇུག་པར་བྱ། དེ་ནི།
རིག་སྟོབས་འཚར་ལོངས་འབྱུང་སྟངས་ཀྱིས་བསྟན་པ་ལྟར་ན།
རིག་སྟོབས་འདི་ཡང་ནང་ཁུལ་ཕན་ཚུན་རྐྱ་འཐམས་པའི་སྐོར
87སློབ་གསོའི་དམིགས་ཡུལ།
རིམ་མང་བོ་ཅན་གྱི་དབྱངས་འགྲོས་ཡིན་ལ། ནང་གི་འཁོར་
སྐྱོད་ཧྲིལ་བོ་དེ་སྐོར་བ་ཆེན་པོ་ཞིག་གིས་དབང་དུ་བསྒྱུར་
ཡོད་ཅིང་། སྐོར་བ་ཆེན་པོ་དེ་ཡང་རང་འོག་གི་རྦ་འཁོར་ཆུང་
ཆུང་ཚོ་དང་འདྲ་བར་འཁོར་གྱི་ཡོད། དབྱངས་འགྲོས་འདིས་
སློབ་མ་མང་ཆེ་བར་འཚམ་པའི་ངེས་གཏན་གྱི་སྤྱི་ཁྲིམས་ངེས་
ཅན་རེ་ངོམ་གྱི་ཡོད་ཅིང༌། དེར་བསྟུན་ནས་ང་ཚོའི་སློབ་ཁྲིད་
ཀྱི་སྤུས་ཀ་དེ་རིག་སྟོབས་དབྱངས་འགྲོས་ཀྱི་དུས་རིམ་དང་
མཐུན་པ་བྱེད་དགོས། བསླབ་གཞི་སྒྲིག་སྐབས་ཀྱི་གནད་དོན་
གཙོ་བོ་ནི་བསླབ་གཞིའི་སྔ་ཕྱིའི་གོ་རིམ་མ་ཡིན་ཏེ། རྒྱུ་མཚན་
ནི། བསླབ་གཞི་ཚང་མ་རིག་སྟོབས་འཚར་ལོངས་ཀྱི་སྐྱ་རེངས་
དུས་སུ་མགོ་འཛུགས་དགོས་པ་ཚང་མ་གཅིག་མཚུངས་ཡིན།
བསླབ་གཞི་གོ་རིམ་སྒྲིག་སྐབས་ཆེས་གལ་ཆེ་བ་ནི་སྤུས་ཀའི་གོ་
རིམ་དེ་ཡིན་ཞིང༌། གོ་རིམ་འདི་སློབ་གསོའི་ལག་ལེན་ཁྲོད་དུ་
དང་དུ་ལེན་དགོས།
ང་རང་གིས་གཏོང་ན་འདོད་པའི་ཉེན་བརྡ་གཉིས་པ་
ནི། སྐོར་བའི་དུས་རིམ་གསུམ་པོའི་བར་གྱི་ཁྱད་པར་ཐད་སྒྲོ་
འདོགས་མ་བྱེད་རོགས་ཟེར་རྒྱུ་ཡིན། ངས་སྐོར་བའི་དུས་རིམ་
གསུམ་པོ་རྒྱས་བཤད་བྱས་པ་ཐོས་དུས། ཁྱོད་ཚོ་ལས་མང་བོ་
ཞིག་གིས་རང་ཉིད་ལ། རྩིས་རིག་མཁས་པ་ཞིག་དང་མ་འདྲ་
88བོད་འགྱུར་སློབ་གསོའི་ཀློག་དེབ།
བར། འདིའི་དབྱེ་བ་འབྱེད་སྟངས་ལ་ལྟོས་དང་། ཞེས་ཟེར་གྱི་
ཡོད་ངེས། འོན་ཀྱང༌། ངས་ཁྱོད་ཚོར་གསལ་བོར་བཤད་འདོད་
པ་ནི། འདི་ནི་རྩིས་རིག་གི་དབང་གིས་མ་ཡིན་པར། དེ་ལས་
ལྡོག་སྟེ། ངའི་རྩོམ་རིག་གི་རྩལ་གྱིས་མ་འདང་བས་ད་གཟོད་
ངས་ཁྱོད་ཚོར་ཉེན་བརྡ་གཏོང་བཞིན་པའི་རྙོག་འཛིང་འདིའི་
སྣ་དྲངས་པ་རེད་ཅེས་ཞུ་རྒྱུ་ཡིན། བཤད་མ་དགོས་པ་ཞིག་
ལ། འཆར་ཡན་དུས་རིམ་དང་ཞིབ་ཚགས་དུས་རིམ། ཕྱོགས་
བསྡུས་སོགས་དམིགས་བསལ་དབྱེ་བ་དང་ཡོངས་ཁྱབ་ཁྱད་
ཆོས་བཅས་ནི་དུས་རིམ་ཧྲིལ་བོའི་མགོ་མཇུག་བར་གསུམ་
ཡོད་བསྡད་པ་ཞིག་རེད། འོན་ཀྱང་། གནས་སྐབས་རེ་རེར་གཙོ་
འདོན་བྱེད་ས་མི་འདྲ་བར་འགྱུར་ནས་འགྲོ་ལ། འགྱུར་བ་འདི་
དག་ནི་སྐོར་བ་འཁོར་བའི་རྐྱེན་ཡིན།
89སློབ་གསོའི་དམིགས་ཡུལ།
ལེའུ་གསུམ་པ།
རང་དབང་དང་སྒྲིག་སྲོལ་གྱི་དབྱངས་འགྲོས།
90བོད་འགྱུར་སློབ་གསོའི་ཀློག་དེབ།
ཕུགས་བསམ་ལ་སྐྱ་ཞད་འབབ་པ་ནི་འགྲོ་བ་མིའི་
རིགས་ཀྱི་འཐབ་རྩོད་ཀྱིས་ཕམ་ཁ་མྱོང་བཞིན་པའི་མངོན་
རྟགས་ཡིད་སྐྱོ་བ་ཞིག་ཡིན། གནའ་བོའི་གཙུག་ལག་སློབ་ཆེན་
ཁག་ཏུ། མཚན་ཉིད་རིག་པའི་སློབ་དཔོན་ཚོས་ཤེས་རབ་སྤེལ་
རྒྱུ་དོན་གཉེར་བྱེད་ཀྱི་ཡོད་ལ། དེང་དུས་ཀྱི་མཐོ་རིམ་སློབ་
གྲྭ་ཁག་ཏུ་ང་ཚོའི་སློབ་ཁྲིད་ཀྱི་དམིགས་ཡུལ་ནི་བསླབ་གཞི་
འཁྲིད་རྒྱུ་ཙམ་རེད། ཤེས་རབ་ཀྱི་དྭངས་རྩེ་སྤེལ་རྒྱུ་དམིགས་
ཡུལ་དུ་བཅངས་པའི་གནའ་བོའི་སློབ་གསོ་ནས། སློབ་དེབ་
སྟེང་གི་བསླབ་གཞིའི་ཤེས་བྱ་སྦྱོང་རྒྱུ་དམིགས་ཡུལ་དུ་བཟུང་
བའི་དེང་རབས་སློབ་གསོའི་བར་གྱི་ཉམས་རྒུད་འདིས། དུས་
རབས་མང་བོའི་རིང་ལ་སེལ་མ་ཐུབ་པའི་སློབ་གསོའི་ཕམ་
ཁ་དེ་མཚོན་གྱི་ཡོད། ངས་ནི་སློབ་གསོའི་ལག་ལེན་ཐད་ནས་
གནའ་རབས་པ་ཚོ་ང་ཚོ་དང་བསྡུར་ན་ལམ་ལྷོངས་བྱུང་
འདུག་ཟེར་གྱི་མེད། འདིའི་ཐད་ཁྱོད་ཀྱིས་མཚན་ཉིད་རིག་
པའི་སློབ་དཔོན་ལུའུ་ཤན་གྱི་བརྩམས་ཆོས་བཀླགས་པ་ལས་
ཤེས་ཐུབ། ཁོང་གི་བརྩམས་ཆོས་ལས་གནའ་བོའི་མཚན་ཉིད་
རིག་པའི་སློབ་དཔོན་ཚོའི་ཟོག་རྫུའི་རྣམ་པ་དེ་ཟུར་ཟའི་ཟློས་
གར་གྱི་ལམ་ནས་གསལ་རྗེན་དུ་བཏོན་ཡོད། དེ་བས། འདིའི་
91སློབ་གསོའི་དམིགས་ཡུལ།
ཕྱོགས་ནས་གནའ་བོའི་སློབ་གསོའི་ལག་ལེན་དེ་ང་ཚོའི་ཡན་
ཞིག་མིན་པ་གསལ་བོར་བསྟན་ཡོད། ངས་བཤད་འདོད་པ་ནི།
ཡུ་རོབ་གླིང་ཆེན་གྱི་ཤེས་རིག་གི་སྐྱ་རེངས་དང་པོ་ཤར་བཞིན་
པའི་སྐབས་སུ། མི་རྣམས་ཀྱི་སེམས་སུ་ཕུགས་བསམ་བརྟན་པོ་
ཡོད་ལ། དེས་སློབ་གསོ་བསྐྱར་དར་འབྱུང་བར་སྐུལ་མ་བཏང་
ཡོད། འོན་ཀྱང་། དེ་ནས་ང་ཚོའི་ཕུགས་བསམ་ཚང་མ་རིམ་
བཞིན་ལག་ལེན་དང་བསྟུན་ནས་ཉམས་ཉེས་སུ་ཕྱིན་པ་རེད།
ཕུགས་བསམ་དེ་ལག་ལེན་གྱི་ཚད་དུ་མར་ལྷུང་བའི་ཚེ་ན།
མཇུག་འབྲས་ནི་ཡར་སྐྱེད་མེད་པར་འགག་ནས་འདུག་རྒྱུ་དེ་
རེད། ཁྱད་པར་དུ། ཇི་སྲིད་ང་ཚོས་རིག་སྟོབས་སློབ་གསོ་ཞེས་
པ་ནི། འཕྲུལ་ཆས་ལྟ་བུའི་ཀླད་ཤེས་གསོ་སྐྱོང་བྱེད་རྒྱུའམ། ཡང་
ན་ལག་ལེན་ཤེས་བྱའི་རྒྱས་བཤད་བློ་རུ་ངེས་རྒྱུ་ཞིག་ཏུ་ངོས་
འཛིན་བཟུང་བ་དེ་སྲིད་དུ། དོན་དམ་པའི་ཡར་རྒྱས་ཟེར་བ་
ནི་ཉིན་མོའི་སྐར་མ་ཙམ་ཡིན། འདི་ལྟ་བུའི་སློབ་གསོ་ཡང་
འགུལ་སྐྱོད་ཀྱིས་ཕྱུག་པ་ཡིན་མོད། འོན་ཀྱང༌། འགུལ་སྐྱོད་དེ་
དག་ནི་དམིགས་ཡུལ་མེད་པའི་སྒོ་ནས་བསྐྱར་སྒྲིག་ཡང་སྒྲིག་
བྱས་པའི་སློབ་ཁྲིད་རྩ་འཛིན་འོག་ཏུ་འབྱུང་གི་ཡོད་ལ། རྩ་
འཛིན་འདི་ལྟ་བུའི་འོག་ཏུ། ཚང་མས་དུས་ཚོད་ཀྱིས་མི་འདང་
བའི་དཀའ་ངལ་ལས་བྱོལ་བར་འབད་བརྩོན་བྱེད་ཀྱི་ཡོད།
92བོད་འགྱུར་སློབ་གསོའི་ཀློག་དེབ།
ང་ཚོ་ཚང་མས་ལྡོག་ཐབས་མེད་པའི་དོན་དངོས་ཤིག་ངོ
ཟིན་དགོས་ཏེ། དེ་ནི་དཀོན་མཆོག་གིས་འཇིག་རྟེན་འདི་སྐྲུན་
སྐབས། དེ་དང་ལྷན་དུ་བསྐྲུན་པའི་ཤེས་བྱའི་གནས་རྣམས་ནི
སྐྱེ་བོ་གཅིག་གི་བློ་ངོ་རུ་ཤོང་དཀའ་བ་དེའོ།། གནད་དོན་འདི་
སེལ་བར། ང་ཚོས་སློབ་མ་མི་རེ་ངོ་རེས་ངེས་པར་དུ་བསླབ་
གཞི་གང་དག་བྱང་ཆུབ་དགོས་པའི་ཐད་གྲངས་འདྲེན་བྱས་
པས་ཕན་པ་ཅི་ཡང་མེད། བསླབ་གཞི་ཟེར་བ་གྲངས་མེད་ཅིག་
ཡོད་ལ། ཚང་མ་ཕུལ་དུ་བྱུང་བའི་བསླབ་གཞི་ཤ་སྟག་ཡིན།
གཅིག་བྱས་ན། འཇིག་རྟེན་ཁམས་འདིར་བསླབ་པར་བྱ་བའི་
རྒྱུ་ཆ་གྲངས་ལས་འདས་པ་འདི་དོན་བཟང་ཞིག་ཡིན་ཡང་
སྲིད་དེ། རྒྱུ་མཚན་ནི། གལ་གནད་ཆེ་བའི་དོན་དངོས་འགའ་རེ་
མ་རྟོགས་པའི་སྤྲོ་སྣང་གིས་འཇིག་རྟེན་འདི་ལྷག་ཏུ་མཚར་པོ་
བཟོས་ཡོད། ངས་ཁྱོད་ལ་བློ་འཚབ་དང་བཅས་བརྗོད་འདོད་
པ་ནི། སྤྱིར་ཤེས་བྱ་ནི་རིག་སྟོབས་སློབ་གསོའི་དམིགས་ཡུལ་
གཙོ་བོ་ཞིག་ཡིན་མོད། འོན་ཀྱང་། དེ་ལས་གཞན་པའི་ལེ་ལག་
ཅིག་ཡོད་ཅིང་། དེ་ནི་འདི་ལས་ཀྱང་གསལ་ཁ་མེད་ཀྱང་འདི་
ལས་ཀྱང་རླབས་ཆེན་ཡིན་ལ། འདི་ལས་ཀྱང་གལ་ཆེ་བ་ཡིན།
གནའ་རབས་པ་ཚོས་འདིའི་མིང་ལ་ཤེས་རབ་ཅེས་འབོད་ཀྱི་
ཡོད། ཁྱོད་རང་ལ་ཤེས་བྱའི་རྨང་གཞི་གཅིག་ཀྱང་མེད་ན་ཁྱོད
93སློབ་གསོའི་དམིགས་ཡུལ།
རང་ཤེས་རབ་ཅན་དུ་འགྱུར་ཐབས་མེད་མོད། འོན་ཀྱང་། ཁྱོད་
རང་ཤེས་རབ་ཀྱིས་ཡོངས་སུ་སྟོང་རུང་། ཤེས་བྱ་ནི་ལས་སླ་
བོས་སྦྱོང་ཐུབ་པ་ཞིག་རེད།
ཤེས་རབ་ནི་ཤེས་བྱ་བདག་གིར་འཛིན་སྟངས་དེ་ཡིན།
འདི་ནི་ཤེས་བྱ་ལག་ལེན་བྱེད་སྟངས་ཡིན། འདིས་འབྲེལ་ཡོད་
གནས་ཚུལ་ལ་གཞིགས་ནས་ཤེས་བྱ་འདེམས་གསེས་བྱེད་
སྟངས་ཐ ཐག་གིས་གཅོད་ལ། འདིས་ང་ཚོའི་སྐབས་འཕྲལ་གྱི་
མྱོང་བ་ལ་རིན་ཐང་ལྷག་མ་སྤྲོད་ཀྱི་ཡོད། ཤེས་བྱ་དབང་དུ་
བསྒྱུར་བའི་ཤེས་རབ་ནི་ང་ཚོར་ཐོབ་སྲིད་པའི་རང་དབང་
ཡོངས་ཀྱི་དྭངས་རྩེ་ཡིན། ཤེས་རབ་ཀྱིས་ཤེས་བྱ་དབང་དུ་
བསྒྱུར་དགོས་པའི་བདེན་པ་འདི་ང་ཚོ་དང་བསྡུར་ན་གནའ་
རབས་པ་ཚོས་གསལ་བོར་རྟོགས་ཡོད། ལག་ལེན་སློབ་གསོའི་
ཁྲོད་དུ་ཤེས་རབ་ལེན་ཐབས་དང་འཕྲད་དུས། ཁོ་ཚོས་ནོར་
འཁྲུལ་ཆེན་པོ་བཟོས་པ་རེད། གནད་དོན་དེ་གོ་བདེ་མོས་
བཀྲལ་ན། ཁོ་ཚོའི་རྒྱུགས་ཆེ་བའི་སློབ་གསོའི་ལམ་ལུགས་ཚང་
མས། མཚན་ཉིད་རིག་པའི་སློབ་དཔོན་རེ་བཙལ་ནས་སློབ་མ་
རྣམས་ལ་བུམ་པ་གང་བྱོའི་ཚུལ་གྱིས་ཁྲིད་ན། ཤེས་རབ་ཟེར་
བ་དེ་སློབ་མའི་རྒྱུད་ལ་འཇགས་ཐུབ་པའི་ཚོད་དཔག་བྱས་པ་
རེད། དེའི་རྐྱེན་གྱིས་གནའ་བོའི་གཙུག་ལག་སློབ་གྲྭ་ཁག་ཏུ་
94བོད་འགྱུར་སློབ་གསོའི་ཀློག་དེབ།
མཚན་ཉིད་རིག་པའི་སློབ་དཔོན་ཡ་མ་གཟུགས་མང་བོ་ཞིག་
དར་བ་རེད། ཤེས་བྱའི་མདུན་གྱི་རང་དབང་ནི་ཤེས་རབ་ལ་
སྙེག་པའི་ལམ་ཆེན་ཁོ་ན་དེ་ཡིན་མོད། འོན་ཀྱང་། གོ་རིམ་ལྟར་
བསྒྲིགས་པའི་བསླབ་གཞི་སློབ་པའི་སྒྲིག་སྲོལ་ནི་ཤེས་བྱའི་ལམ་
ལ་སྙེག་པའི་ལམ་ཆེན་ཁོ་ན་དེ་ཡིན། རང་དབང་དང་སྒྲིག
སྲོལ་གཉིས་ནི་སློབ་གསོའི་ལམ་ལུགས་ཀྱི་གྲུབ་ཆ་གལ་ཆེན་
གཉིས་ཡིན་ཞིང་། དེའི་རྐྱེན་གྱིས། ངའི་དེ་རིང་གི་གཏམ་བཤད་
ཀྱི་ཁ་བྱང་དུ། “རང་དབང་དང་སྒྲིག་སྲོལ་གྱི་དབྱངས་འགྲོས།”
ཞེས་བཏགས་པ་ཡིན།
སྤྱིར་རང་དབང་དང་སྒྲིག་སྲོལ་ཞེས་པའི་ཐ་སྙད་འདི་
གཉིས་ཀྱི་གོ་དོན་ལ་རིགས་པས་དཔྱད་ན། ང་ཚོའི་བློ་རུ་འདི་
གཉིས་ཀྱི་ཁྱད་པར་ཧ་ཅང་ཆེ་བར་སྣང་ཡང་། སློབ་གསོའི་
ཁྲོད་དུ་རང་དབང་དང་སྒྲིག་སྲོལ་གཉིས་ཀྱི་བར་དུ་དེ་འདྲའི་
རྣོ་ངར་ཅན་གྱི་འགལ་བ་མེད། སློབ་མའི་ཀླད་པ་ནི་འཚར་
ལོངས་འབྱུང་བཞིན་པའི་སྐྱེ་ལྡན་གྱི་ཕུང་བོ་ཞིག་ཡིན་པས།
ཕྱོགས་གཅིག་ནས་བཤད་ན། དེ་ནི་ཆ་མེད་རྒྱུས་མེད་ཀྱི་ཤེས
བྱ་སྣ་ཚོགས་བཙན་གྱིས་བླུག་སའི་སྒམ་ཆུང་མ་ཡིན་ལ། ཕྱོགས་
གཞན་ཞིག་ནས་བཤད་ན། གོ་རིམ་ལྟར་བསྒྲིགས་པའི་བསླབ་
གཞི་ནི་རིག་སྟོབས་འཕེལ་བའི་རང་བྱུང་གི་འཚོ་བཅུད་ཡིན།
95སློབ་གསོའི་དམིགས་ཡུལ།
དེ་བཞིན་དུ། སྒྲིག་སྲོལ་ནི་རང་དབང་གི་གདམ་ངའི་འོག་ནས་
སླེབས་པ་དང༌། རང་དབང་དེ་སྒྲིག་སྲོལ་གྱི་མཐུན་རྐྱེན་འོག་
ནས་འབྱུང་བ་དེ་ཡང་དག་པའི་སློབ་གསོའི་དམིགས་ཡུལ་
ཡིན་དགོས། རང་དབང་དང་སྒྲིག་སྲོལ་གཉིས་ཀ་ཕན་ཚུན་
རྒྱབ་འགལ་གྱི་རྩ་འཛིན་གཉིས་མ་ཡིན་མོད། འོན་ཀྱང་། དེ་
གཉིས་བྱིས་པའི་མི་ཚེའི་ཁྲོད་དུ་འོས་འཚམས་ཀྱིས་སྙོམ་སྒྲིག་
བྱས་ན། ཁོས་དྲང་ལྡོག་གཉིས་ཀའི་རང་བྱུང་གི་ཡོམ་འགུལ་
ཐད་ལ་གང་འོས་ལྟར་ལྟ་སྟངས་འཛིན་ཐུབ་ཅིང་། དེས་ཁོ་ལ་
ཐུན་མིན་གྱི་རང་གཤིས་གྲུབ་ཏུ་འཇུག་ཐུབ། རང་དབང་དང་
སྒྲིག་སྲོལ་གཉིས་ཀ་འཚར་ལོངས་ཀྱི་རང་བྱུང་ཡོམ་འགུལ་ལ་
བསྟུན་པ་ནི། ངས་གཞན་དུ། “སློབ་གསོའི་དབྱངས་འགྲོས།”
ཞེས་འབོད་པ་དེ་ཡིན། ངས་བལྟས་ན། འདས་པའི་དུས་ཀྱི་ཡིད་
ཆད་པའི་ཕམ་ཁ་མང་བོ་ནི་དབྱངས་འགྲོས་འདི་ལ་དོ་སྣང་
མ་བྱས་པའི་དབང་གིས་བྱུང་བ་ཡིན། ངའི་ལྟ་བ་གཙོ་བོ་ནི།
སློབ་གསོའི་བརྒྱུད་རིམ་ཁྲོད་ཀྱི་མགོ་འཛུགས་དུས་རིམ་དང་
མཇུག་བསྡུའི་དུས་རིམ་གཉིས་གནད་དུ་འཛིན་དགོས་པ་ནི་
རང་དབང་ཡིན་ལ། དེའི་བར་གྱི་བརྒྱུད་རིམ་ཁྲོད་དུ་སྒྲིག་སྲོལ་
གནད་ལ་བཟུང་ནས་རང་དབང་ཕལ་བར་འཛིན་དགོས། ད་
དུང་། རང་དབང་དང་སྒྲིག་སྲོལ། ཡང་བསྐྱར་རང་དབང་ལྟ་
96བོད་འགྱུར་སློབ་གསོའི་ཀློག་དེབ།
བུའི་སུམ་རྐྱ་ཅན་གྱི་སྐོར་བ་ཐུན་མོང་མ་ཡིན་པ་ཞིག་ཡོད་པ་
མ་ཡིན། འོན་ཀྱང་། རིག་སྟོབས་ཀྱི་འཚར་ལོངས་ཚང་མ་ནི་
སྐོར་བ་འདི་ལྟ་བུ་དང་།
སྐོར་བ་འདི་ལྟ་བུའི་སྐོར་བ་མང་བོ་
ལས་གྲུབ་པ་ཡིན། འདི་ལྟ་བུའི་སྐོར་བ་གཅིག་ནི་ཕྲ་ཕུང་ཚན་
པ་གཅིག་གམ་ཡང་ན་གྲུབ་ཆ་གཅིག་ཡིན་ཞིང་། འཚར་ལོངས་
ཀྱི་དུས་རིམ་ཧྲིལ་བོ་ནི་ཕྲ་ཕུང་འདི་ལྟ་བུ་མང་བོ་ལས་གྲུབ་
པའི་སྐྱེ་ལྡན་ཕུང་བོ་ཞིག་ཡིན། འདི་ལྟ་བུའི་ཕྲ་ཕུང་བྱེ་བྲག་པ་
ལ་ཞིབ་འཇུག་བྱེད་སྐབས། རང་དབང་གི་དུས་རིམ་དང་པོ་དེ
ལ་ངས་འཆར་ཡན་དུས་རིམ་ཞེས་འབོད་ཀྱི་ཡོད་ཅིང་། དུས་
རིམ་བར་མ་དེ་ལ་ཞིབ་ཚགས་དུས་རིམ་དང་། རང་དབང་གི་
དུས་རིམ་མཐའ་མ་དེ་ལ་ཕྱོགས་བསྡུས་དུས་རིམ་ཞེས་འབོད་
ཀྱི་ཡོད།
ད་ནི་ངས་ངའི་ལྟ་བ་དེ་ཅུང་རྒྱས་འགྲེལ་བྱ་རྒྱུ་ཡིན། སྤྲོ་སྣང་
མེད་ན་རིག་སྟོབས་ཀྱི་འཚར་ལོངས་འབྱུང་ཐབས་མེད་ཅིང་།
སྤྲོ་སྣང་ནི་དོ་སྣང་དང་གོ་རྟོགས་ཀྱི་སྔོན་འགྲོའི་ཆ་རྐྱེན་ཡིན།
ཁྱོད་ཀྱིས་སྐུལ་ལྕག་འདྲ་མིན་ལ་བརྟེན་ནས་ཤེས་བྱའི་གནས་
གང་ཞིག་ལ་རང་ཉིད་ཀྱི་སྤྲོ་སྣང་སློང་ཆོག་ལ། ཡང་ན་ཡིད་
ལ་དགའ་བདེའི་ཚོར་བ་སྐྱེད་པའི་ལུས་ཀྱི་འགུལ་སྐྱོད་ཀྱི་བསླུ་
བྲིད་ལ་བརྟེན་ནས་ཤེས་བྱའི་གནས་གང་ཞིག་ལ་སྤྲོ་སྣང་སློང་
97སློབ་གསོའི་དམིགས་ཡུལ།
ཐབས་བྱེད་ཀྱང་རུང་། སྤྲོ་སྣང་མེད་ན་ཡར་རྒྱས་མེད། སྐྱེ་ལྡན་
ཕུང་བོ་ཞིག་ལ་མཚོན་ན། རང་སྟོབས་འཚར་ལོངས་འབྱུང་
བའི་ཕྱོགས་སུ་འོས་འཚམས་ཀྱི་སྤྲོ་སྣང་སློང་བའི་རང་བྱུང་གི་
བརྒྱུད་ལམ་ནི་སྐྱིད་སྣང་ཡིན། ཁྱེའུ་ཞིག་ལ་མཚོན་ན། ཁོས་
ཨ་མ་དང་མ་མའི་སྟེང་དུ་བཅངས་པའི་བརྩེ་བ་ཡིས།
ཉིད་ཀྱི་ཁོར་ཡུག་ལ་གོམས་པའི་ཕྱོགས་སུ་བསླུ་བྲིད་གཏོང་
ཁོ་རང་
གི་ཡོད། ང་ཚོས་ཟ་མ་བཟའ་བ་ནི་ང་ཚོ་བཟའ་བཏུང་ཕུན་
སུམ་ཚོགས་པ་ལ་དགའ་བས་ཡིན་ལ། ཡིད་ཚིམ་རྒྱུ་མེད་པའི་
མཚར་སྣང་ཞིག་གིས་ང་ཚོ་གསར་རྟོགས་ཀྱི་ཕྱོགས་སུ་སྣེ་
འདྲེན་གྱི་ཡོད་ལ། དེའི་དབང་གིས་ང་ཚོས་རང་བྱུང་ཁམས་ཀྱི་
མཐུ་སྟོབས་འདུལ་གྱི་ཡོད། ང་ཚོ་ལུས་རྩལ་སྦྱོང་བར་དགའ་
ལ། ང་ཚོ་ཉེན་ཁ་ཆེ་བའི་ང་ཚོའི་དགྲ་བོར་སྡང་བའི་ཆོས་མིན་
གྱི་ཞེ་སྡང་ལ་ཡང་དགའ་ཡི་ཡོད། ན་ཟུག་ཀྱང་སྐྱེ་ལྡན་ཕུང་
བོ་ཞིག་འགུལ་སྐྱོད་བྱེད་དུ་འཇུག་པའི་མི་མངོན་པའི་ལག་པ་
ཞིག་ཡིན་མོད། འོན་ཀྱང་། དགའ་ཚོར་གྱིས་རང་ཉིད་ཀྱི་བྱེད
ལས་མ་ཐོན་པའི་སྐབས་སུ་ད་གཟོད་ལག་པ་འདི་འགུལ་བ་
ཡིན། སྐྱིད་སྣང་ནི་གསོན་ཤུགས་རྒྱས་པར་བྱེད་པའི་བདེ་ཐང་
གི་ཡོབ་གཟེར་དེ་ཡིན། ངས་ནི་ང་ཚོ་འཕྲལ་གྱི་བདེ་སྣང་གི་
བསླུ་བྲིད་ཀྱི་དབང་དུ་འགྲོ་རུ་འཇུག་དགོས་ཟེར་གྱི་མེད། ངས་
98བོད་འགྱུར་སློབ་གསོའི་ཀློག་དེབ།
བརྗོད་འདོད་པ་ནི། མི་གཤིས་ཀྱི་འཚར་ལོངས་དེ་རང་བྱུང་
གི་འཕེལ་འགྱུར་དང་བསྟུན་ནས། དེའི་ཁྲོད་ཀྱི་སྐྱིད་སྣང་ལ་
རོལ་བཞིན་འགྲོ་རུ་འཇུག་ཐབས་བྱེད་དགོས། འདིའི་སྐབས་སུ་
ཕལ་བར་བཞག་པའི་སྒྲིག་སྲོལ་དེ་ཡང་ཕུགས་ཀྱི་ཁེ་ཕན་ལ་
དམིགས་ཏེ་བཟོས་པ་ཡིན་དགོས་མོད། འོན་ཀྱང་། སློབ་མའི་
སྤྲོ་སྣང་ཡལ་མི་འགྲོ་བའི་ཆེད་དུ། ཕུགས་ཀྱི་དམིགས་འབེན་དེ་
ཡང་ཧ་ཅང་ཐག་རིང་ཡིན་མི་རུང་།
ངས་དམིགས་འདོན་བྱེད་འདོད་པའི་སྔོན་འགྲོའི་དོན་
གནད་གཉིས་པ་ནི། འབྲས་མེད་ཤེས་བྱའི་དགོས་མེད་རང་
བཞིན་དེ་ཡིན། དངོས་གནས་བཤད་ན། འབྲས་མེད་ཤེས་བྱ
ལ་བཟང་ཕྱོགས་ཀྱི་ཕན་པ་མེད་པ་ཙམ་མ་ཡིན་པར། འདི་
ལ་ལྡོག་ཕྱོགས་ཀྱི་ཉེས་དམིགས་ཆེ། ཤེས་བྱའི་གལ་ཆེན་རང
བཞིན་ནི་དེའི་བེད་སྤྱོད་ཀྱི་སྟེང་དུ་ཡོད་ལ། དེ་ང་ཚོས་ཤེས་
བྱ་དེ་རང་དབང་གིས་ཁ་ལོ་སྒྱུར་བའི་སྟེང་དུ་ཡོད་ཅིང༌། དེ་
ཡང་ཤེས་རབ་ཀྱི་སྟེང་དུ་ཡོད་ཟེར་བ་ཡིན། ཤེས་བྱ་ཡིས་ཤེས་
བྱ་རྒྱུད་ན་ཡོད་མཁན་ལ་ཐུན་མིན་གྱི་གཟི་བརྗིད་ཅིག་སྤྲོད་ཀྱི་
ཡོད་པ་ལྟར། མི་རྣམས་ཀྱིས་ཤེས་བྱ་དེ་ཤེས་རབ་དང་ལོགས་
སུ་བཅད་ནས་བཤད་ཀྱི་ཡོད་ཅིང་། དེ་ནི་ལུགས་སྲོལ་ལྟ་བུ
ཞིག་ཏུ་གྱུར་ཡོད། ངས་ནི་ཤེས་བྱ་ལ་འདི་ལྟ་བུའི་གུས་བརྩི་
99སློབ་གསོའི་དམིགས་ཡུལ།
ཞིག་ཞུ་འདོད་མེད། ཤེས་བྱའི་རིན་ཐང་ནི་ཤེས་བྱ་དེ་རྒྱུད་ན་
ཡོད་མཁན་ལ་རག་ལས་ཡོད་ལ། ཁོས་དེ་ཇི་ལྟར་བེད་སྤྱོད་
གཏོང་སྟངས་ལ་རག་ལས་ཡོད། མི་གཤིས་ལ་རིན་ཐང་ལྷག་
མ་སྦྱིན་པའི་ཤེས་བྱ་ནི། འཕྲལ་གྱི་མྱོང་བ་རེ་རེ་ལ་འགྱུར་བ་
གཏོང་བར་སྤྱད་པའི་ཤེས་བྱ་ཡིན། ཤེས་བྱའི་བྱེད་ལས་འདི་
འདྲ་ཡིན་པའི་རྐྱེན་གྱིས། སློབ་གསོའི་ཁྲོད་དུ་དམ་དྲགས་པའི་
སྒྲིག་སྲོལ་ནི་ཧ་ཅང་གནོད་འཚེ་ཅན་ཞིག་ཡིན། འོས་འཚམས་
ཀྱི་རང་དབང་གིས་ད་གཟོད་རྣམ་པ་གསར་ལ་གྲུང་ཤ་དོད་
པའི་བསམ་བློའི་གོམས་གཤིས་ཆགས་སུ་འཇུག་ཐུབ་པ་ཡིན།
རྒྱུག་པ་ལེབ་རྡུང་གི་སྒྲིག་སྲོལ་གྱིས་བྱིས་པའི་སེམས་པ་ཉོབ་ཏུ་
འཇུག་པས། སྒྲིག་སྲོལ་འདི་དག་ནི་སོ་སོའི་ཐོག་མའི་དམིགས་
ཡུལ་དང་རྒྱབ་འགལ་དུ་གྱུར་ཡོད། གལ་སྲིད་ཁྱོད་ཀྱིས་མཐོ་
རིམ་སློབ་གྲྭ་དང་སློབ་གྲྭ་ཆེན་མོ་ནས་མཐར་ཕྱིན་པའི་གཞོན་
ནུ་ཚོ་དང་འབྲེལ་འདྲིས་མང་ཙམ་བྱས་ཚེ། ཁྱོད་ཀྱིས་ཁོ་ཚོའི་
དྲན་པ་ཉམས་ཤིང་རིག་པ་རྟུལ་བ་ཚོར་ལ། འདི་ནི་ཁོ་ཚོས་
མྱངས་པའི་སློབ་གསོའི་ཁྲོད་དུ་བེམ་གཟུགས་ཀྱི་ཤེས་བྱས་
གང་བས་ཡིན། དབྱིན་ཇིའི་སྤྱི་ཚོགས་ཁྲོད་དུ་སློབ་གཉེར་ཐད་
ལ་འཛིན་པའི་ཡིད་མུག་པའི་ལྟ་བ་དེ་ཡང་སློབ་གསོའི་ཕམ་
ཁ་དང་ཐད་ཀར་འབྲེལ་བ་ཡོད། དེ་བཞིན་དུ། ཤེས་བྱ་ཁོ་ན་
100བོད་འགྱུར་སློབ་གསོའི་ཀློག་དེབ།
སྤྲོད་པར་ཤུགས་རྒྱག་པ་འདིས་འདི་ལྟར་ཤུགས་རྒྱགས་པའི་
ཐོག་མའི་དམིགས་ཡུལ་དེ་ཕམ་ཉེས་སུ་གཏོང་གི་ཡོད། འདི་
ལྟར་སྤྲད་པའི་ཤེས་བྱ་དེ་མིའི་སེམས་ཁམས་ཀྱིས་དང་ལེན
བྱེད་ཀྱི་མེད། གཞོན་ནུ་ཚོའི་སེམས་ཁམས་སུ་ལྷན་སྐྱེས་སུ་
གྲུབ་པའི་རྒྱ་སྐྱེད་དང་འགུལ་སྐྱོད་ཀྱི་འདོད་འདུན་དེ། སྒྲིག
སྲོལ་གྱིས་བཅུན་པའི་ཤེས་བྱ་སྐམ་པོ་ཞིག་མགོ་ཐོག་ཏུ་བཙན་
གྱིས་བཀལ་བ་ཡིས་བཅོམ་ཡོད། སྒྲིག་སྲོལ་འཇོག་དགོས་སར་
འཁེལ་དུས་ཀྱང༌། དེ་ནི་མྱོང་བ་རྐྱང་བ་ལ་རིན་ཐང་ལྷག་མ་
སྣོན་པའི་ཤེས་རབ་འཐོབ་པར་འདོད་པའི་རང་བྱུང་གི་འདུན་
པ་སྐོང་བའི་མཐུན་རྐྱེན་དུ་འགྱུར་དགོས།
ད་ལྟ་ང་ཚོས་མིའི་རིག་སྟོབས་ཀྱི་རང་བྱུང་གི་སྲེད་པའི་
དབྱངས་འགྲོས་འདི་ལ་ཞིབ་ལྟ་ཞིག་བྱེད། མིའི་ཀླད་པ་འདི་
ཁོར་ཡུག་གསར་པ་ཞིག་ཏུ་སླེབས་སྐབས་སུ། དེའི་ཆེས་ཐོག་
མའི་ལས་རིམ་ནི་ཤེས་བྱ་དང་ཉམས་མྱོང་གི་ཟང་ཟིང་ཁྲོད་
ཀྱི་དམིགས་མེད་ཀྱི་འགུལ་སྐྱོད་ཡིན། དེ་ནི་གསར་རྟོགས་ཀྱི
བརྒྱུད་རིམ་དང་མཚར་སྣང་རྒོད་པའི་བསམ་བློ་ལ་གོམས་
པའི་བརྒྱུད་རིམ། དྲི་བ་སྡེབ་ཏུ་སྦྱོར་བའི་བརྒྱུད་རིམ་དང་དྲིས་
ལན་འཚོལ་བཤེར་བྱེད་པའི་བརྒྱུད་རིམ། མྱོང་བ་གསར་པ་
ཐོབ་པའི་བརྒྱུད་རིམ་དང་ཁོར་ཡུག་གསར་པར་འཕྲད་པའི་
101སློབ་གསོའི་དམིགས་ཡུལ།
ཤུགས་རྐྱེན་ལ་དོ་སྣང་འབྱུང་བའི་བརྒྱུད་རིམ་སོགས་ཡིན།
བརྒྱུད་རིམ་སྤྱིར་བཏང་བ་འདི་ནི་རང་བྱུང་གི་ཆོས་ཉིད་ཡིན་
ལ། འདི་ནི་བྱ་དངོས་གང་ཞིག་ལ་སྤྲོ་སྣང་འདྲེན་པའི་ལྕགས་
ཀྱུའང་ཡིན། རང་ལོ་བརྒྱད་ནས་བཅུ་གསུམ་བར་གྱི་བྱིས་པ་ཚོ་
མཚར་སྣང་གི་ཕབས་རྩིའི་ནང་དུ་སིམ་ཡོད་པར་ང་ཚོ་ཚང་
མས་དོ་སྣང་བྱས་ཡོད་ངེས། འདི་ནི་མཚར་སྣང་གིས་དབང་
དུ་བསྒྱུར་བའི་དུས་སྐབས་ཡིན་ལ། དུས་སྐབས་འདིའི་མཚར་
སྣང་འཇོམས་མཁན་གྱི་བླུན་པོ་རྣམས་ནི་ཚོགས་ཀྱི་དབུས་ནས་
གཉའ་ཕབ་འོས་པ་ཡིན། འཚར་ལོངས་ཀྱི་དུས་རིམ་འདིར་
ཁོ་ཚོར་རོགས་རམ་དགོས་པ་ནི་སྨོས་མེད་ཡིན་ལ། མཐའ་ན་
སྒྲིག་སྲོལ་གྱི་རོགས་རམ་ལའང་བརྟེན་དགོས་པ་ཡིན། སེམས་
པས་བྱེད་ལས་ངོམ་སའི་ཁོར་ཡུག་དེ་ངེས་པར་དུ་གཟབ་ནན་
གྱིས་འདེམས་དགོས། འདི་འདེམས་སྐབས་ཀྱང་། དེ་ནི་བྱིས་
པའི་འཚར་ལོངས་ཀྱི་དུས་རིམ་དང་བསྟུན་དགོས་པ་མ་ཟད།
མི་སྒེར་རེ་རེའི་གནས་ཚུལ་ལ་བསྟུན་དགོས་པ་ནི་བཤད་མ་
དགོས་པ་ཞིག་རེད། ཕྱོགས་གཅིག་ནས་བལྟས་ན་འདི་ནི་ཕྱི་
ནས་བཀལ་བའི་སྒེར་ཁྲལ་ལྟ་བུ་ཞིག་ཏུ་སྣང་མོད། འོན་ཀྱང་།
གནད་དོན་འདིར་ཅུང་ཟབ་ས་ནས་བལྟས་ན། དེ་ནི་བྱིས་པའི་
ནང་སེམས་ཀྱི་འཇིག་རྟེན་ལས་སླེབས་པའི་འབོད་པ་ལ་བྱིན་
102བོད་འགྱུར་སློབ་གསོའི་ཀློག་དེབ།
པའི་ཨ་ལན་དེ་ཡིན། དགེ་རྒན་གྱིས་སློབ་མ་ལ་རྒྱང་ཤེལ་ནང་
ནས་སྐར་ཚོགས་ལ་བལྟ་རུ་འཇུག་སྐབས། དགེ་རྒན་གྱི་སེམས་
སུ་དེ་ནི་ཁོས་སློབ་མ་ལ་སྐར་ཚོགས་ལ་ཞིབ་ལྟ་བྱེད་དུ་འཇུག་
པ་ཙམ་ཡིན་མོད། འོན་ཀྱང་། བྱིས་པའི་སྣང་ངོས་སུ། དེ་ནི་
དགེ་རྒན་གྱིས་ཁོ་ལ་ལྷ་ཡུལ་གྱི་གཟི་བརྗིད་ལ་བལྟ་བའི་རང་
k@ }%
དབང་བྱིན་པར་མཐོང་གི་ཡོད། དེ་མིན་ཧ་ཅང་མུན་ནག་གི
གནས་སྟངས་ཀྱི་འོག་ཏུ་ཡོད་ན་རེད་མ་གཏོགས། མཐའ་ན་
རིག་པ་ཆེས་རྟུལ་བའི་བྱིས་པའི་སེམས་སུའང༌། རང་སྟེང་དུ་
བཙན་གྱིས་བཀལ་བའི་འཆར་ཅན་གྱི་བྱེད་སྒོ་ཚང་མའི་རྣམ་
པ་ཡང་རང་སྣང་དང་མཐུན་པར་འགྱུར་གྱི་ཡོད་ལ། རྒྱུས་མེད་
ཀྱི་དངོས་པོ་རྣམས་རང་བཞིན་གྱིས་དང་དུ་མི་ལེན་པ་ནི་ཁོའི་
རང་གཤིས་ཡིན། སློབ་གསོ་སྤྲོད་པ་ནི་སྒམ་ནང་དུ་ཅ་ལག་
འཇུག་པ་ལྟ་བུ་ཞིག་མིན་པའི་དོན་དངོས་འདི་ང་ཚོས་ནམ་
ཡང་བརྗེད་མི་རུང་ལ། འདི་ལྟ་བུའི་དཔེ་དང་དཔེ་ཅན་འགོད་
པ་ནི་ཧ་ཅང་མི་འོས་པ་ཡིན།། སློབ་མའི་རྒྱུད་དུ་ཤེས་བྱ་འབྱོར་
བའི་བརྒྱུད་རིམ་ནི་རྦད་དེ་ཐུན་མོང་མ་ཡིན་པའི་བརྒྱུད་རིམ་
བྱེ་བྲག་པ་ཞིག་ཡིན། བརྒྱུད་རིམ་འདིའི་དཔེ་རུ་འགོད་རུང་
བའི་ཆེས་ཐག་ཉེ་བའི་དཔེ་ནི་སྐྱེ་ལྡན་ཕུང་བོ་ཞིག་གིས་འཚོ་
བཅུད་ལེན་པའི་བརྒྱུད་རིམ་དེ་ཡིན། འོས་འཚམས་ཀྱི་གནས་
103སློབ་གསོའི་དམིགས་ཡུལ།
སྟངས་འོག་ཏུ་བྲོ་བ་ཞིམ་པའི་ཟ་མ་དགོས་པ་ནི་ང་ཚོའི་བདེ་
ཐང་ལ་མེད་དུ་མི་རུང་བ་ང་ཚོ་ཚང་མས་ཤེས་ཀྱི་ཡོད། གལ་
སྲིད་ཁྱོད་ཀྱིས་ལྷམ་ཆ་གཅིག་སྒམ་ནང་དུ་བཅུག་པ་ཡིན་ན།
ཁྱོད་ཀྱིས་དེ་ཕྱིར་མ་བཏོན་བར་དུ་དེའི་ནང་དུ་ཡོད་རྒྱུ་རེད
མོད། འོན་ཀྱང་། ཁྱོད་ཀྱིས་བྱིས་པ་ཞིག་ལ་ཟ་མ་སྤྲོད་ནོར་བྱས་
ན་གནས་ཚུལ་ནི་རྦད་དེ་ཐ་དད་པ་ཡིན།
ཐོག་མའི་འཆར་ཡན་དུས་རིམ་དུ་བྱིས་པ་ཚོ་ལ་ཁ་ཕྱོགས་
སྟོན་པའི་མཛུབ་སྟོན་གཞན་པ་ཞིག་དགོས་ཀྱི་ཡོད། ག་ཚོད་
བཤད་ནའང་། བྱིས་པ་ནི་དུས་རབས་མང་བོ་ཞིག་གི་རིང་ལ་
དར་རྒྱས་བྱུང་ནས་ཡོང་བའི་ཤེས་རིག་ཅིག་གི་རྒྱུད་འཛིན
ཡིན་པས། ཁོ་འཁྱགས་རོམ་དུས་སྐབས་ཀྱི་མིའི་རིག་སྟོབས་ཀྱི
མགོ་རྙོག་ཀྱོག་ལམ་དུ་འགྲོ་རུ་འཇུག་པ་ནི་ཆེས་ཅོལ་ཆུང་གི་
བྱ་བ་ཡིན། དེའི་རྐྱེན་གྱིས། གལ་ཆེ་བའི་དོན་དངོས་དང་སྟབས་
བདེ་བའི་ཤེས་བྱ། རྒྱུན་ལྡན་གྱི་ས་མིང་ཆུ་མིང་སོགས་གསལ་
སྟོན་བྱས་ན། དེས་སློབ་མའི་ལྷན་སྐྱེས་ཀྱི་ནུས་པ་སྲ་བརྟན་
དུ་གཏོང་ཐུབ། སློབ་གསོའི་ཁྱབ་ཁོངས་གང་དུ་ཡིན་ནའང༌།
སྒྲིག་སྲོལ་མེད་ན་མི་རུང་ལ་རང་དབང་མེད་ནའང་མི་རུང༌།
འོན་ཀྱང་། འཆར་ཡན་དུས་རིམ་ཏུ་ངེས་པར་དུ་རང་དབང་
གཙོ་གནད་དུ་བཟུང་ནས། བྱིས་པ་ཚོར་ཕྱིའི་འཇིག་རྟེན་དེ་
104བོད་འགྱུར་སློབ་གསོའི་ཀློག་དེབ།
ཁོ་ཚོ་རང་ཉིད་ཀྱིས་མཐོང་དུ་འཇུག་དགོས་ལ། དེའི་ཐད་ལ་
ཅི་བྱེད་ཀྱང་ཁོ་ཚོ་རང་ཉིད་ཀྱིས་ཐག་གིས་གཅོད་དུ་འཇུག་
དགོས། བྱིས་པའི་རིག་སྟོབས་འཚར་ལོངས་ཀྱི་བརྒྱུད་རིམ་
ཁྲོད་ཀྱི་འཆར་ཡན་དུས་རིམ་འདི་མ་སོང་གོང་དུ། གལ་སྲིད
ཁོའི་སྟེང་དུ་ཞིབ་ཚགས་དུས་རིམ་གྱི་སྒྲིག་སྲོལ་བཞག་པ་ཡིན་
ན། དེ་ནི་ཤེས་བྱ་དང་བསམ་བློ་གསར་པ་དང་ལེན་བྱེད་པའི་
བཀག་རྡོ་ཞིག་ཏུ་འགྱུར་རྒྱུ་རེད། འཆར་ཡན་དང་མ་འདྲེས
པའི་གོ་རྟོགས་ཟེར་བ་ཞིག་མེད། ངས་ནི་འདས་པའི་དུས་ཀྱི་
སློབ་གསོའི་སྟེང་གི་ཕམ་ཁ་ཚང་མ་འཆར་ཡན་དུས་རིམ་གྱི་གོ་
གནས་ལ་ཞིབ་འཇུག་འདང་ངེས་མ་བྱས་པའི་རྐྱེན་གྱིས་ཡིན་
པར་ཡིད་ཆེས་བྱེད་བཞིན་ཡོད། འཆར་ཡན་དུས་རིམ་གྱི་ཉེན་
ཁ་མ་བརྒྱུད་ན། སྟབས་ཆེས་འགྲིག་ནའང༌། ཁྱོད་ཀྱིས་སྦྱངས་
པ་ནི་བེད་སྤྱོད་མི་རུང་བའི་བེམ་གཟུགས་ཀྱི་ཤེས་བྱ་ཙམ་ཡིན་
ངེས་ཤིང་། སྟབས་ཉེས་ན་ཁྱོད་ཀྱིས་ཤེས་བྱའི་སྣང་ཚུལ་ལ་ཁྱད་
གསོད་བྱས་ནས། དགོས་ངེས་ཀྱི་ཤེས་བྱ་ཙམ་ཡང་མ་སྦྱངས་པ་
དེ་ཡིན་ངེས།
འོན་ཀྱང་། གལ་སྲིད་ཁྱོད་ཀྱིས་འཆར་ཡན་དུས་རིམ་
འདིའི་སྐབས་སུ་ཚུལ་མཐུན་གྱི་མཛུབ་སྟོན་བྱས་ཡོད་ཚེ། དེ་
དང་ཆབས་ཅིག་ཏུ་འདུན་པ་གཞན་པ་ཞིག་ཀྱང་ངང་ངམ་
105སློབ་གསོའི་དམིགས་ཡུལ།
ཤུགས་ཀྱིས་སྐྱེ་ཡོང༌། དུས་རིམ་འདིའི་མཇུག་ཏུ་སླེབས་ཚེ།
ཉམས་མྱོང་མེད་པ་ལས་སླེབས་པའི་གསར་སྣང་དེ་རིམ་
བཞིན་འགྲིབ་ནས་འགྲོ་བ་དང་། དངོས་ཡོད་དང་གཞུང་
ལུགས་ཐོག་གི་སྤྱིར་བཏང་གི་རྨང་གཞིའི་ཤེས་བྱ་འཛོམས་
ཡོད་ཅིང་། ད་དུང་དེ་དག་ལས་ཀྱང་གལ་ཆེ་བ་ནི། བསམ་བློ་
དང་ལག་ལེན་ཐོག་གི་ཉེན་ཁ་མང་བོ་བརྒྱུད་དགོས་པའི། ཕྱིའི་
འཇིག་རྟེན་ལ་ཞིབ་བཤེར་མང་བོ་བྱས་ཡོད་ལ་དངོས་མཐོང་
ལག་ཟིན་གྱི་ཉམས་མྱོང་མང་བོ་བསགས་ཡོད། དེ་བས། ད་
ནི་ཞིབ་ཚགས་ཤེས་བྱ་ལས་ཐོབ་པའི་བློ་འབྱེད་ཀྱི་རིན་ཐང་
ཧ་གོ་ཐུབ་ཀྱི་ཡོད། དེས་རྒྱུན་ཤེས་ཀྱི་མངོན་གསལ་དགོས་
མཁོ་ཁག་སྐོང་གི་ཡོད་ཅིང༌། རྒྱུས་ཡོད་ཀྱི་རྒྱུ་ཆ་ཁག་གོ་སྒྲིག་
གང་འགྲིག་ལྟར་བྱེད་ཀྱི་ཡོད། ད་ལྟ་བསླབ་གཞི་ཡི་ནང་དོན
གསལ་བོར་རྟོགས་ཡོད་ལ། བསླབ་གཞི་དེའི་འབུར་དུ་ཐོན་
པའི་ཁྱད་ཆོས་ཁག་ཀྱང་བློ་ལ་ངེས་ཡོད་པས། ད་ནི་གོམ་གང་
མདུན་དུ་སྐྱོད་པའི་དུས་ཡིན། འདི་ནི་ཞིབ་ཚགས་ཀྱི་དུས་རིམ་
ཡིན། སྲོལ་རྒྱུན་གྱི་སློབ་གསོའི་གོ་སྒྲིག་ལྟར་ན། སློབ་གྲྭ་ཆུང་
འབྲིང་དང་སློབ་ཆེན་གང་དུ་ཡང་། འདི་ནི་སློབ་གཉེར་བྱེད་
པའི་དུས་རིམ་གཅིག་པུ་དེ་ཡིན་ཞིང༌། སྐབས་འདིར་སློབ་མ་
ཚོས་རང་ཉིད་ཀྱི་བསླབ་གཞི་སྦྱང་དགོས་ཤིང༌། སློབ་གསོའི་
106བོད་འགྱུར་སློབ་གསོའི་ཀློག་དེབ།
སྟེང་དུ་དེ་ལས་གཞན་པའི་བརྗོད་གཞི་གཅིག་ཀྱང་མེད། རིག་
སྟོབས་འཚར་ལོངས་ཀྱི་དུས་རིམ་ཆེས་གལ་ཆེ་ཤོས་འདི་འདི་
ལྟར་དགོས་མེད་ནར་འགྱངས་སུ་བཏང་བའི་སྐྱེད་འབྲས་ནི།
དབང་བོ་རྟུལ་བའི་བླུན་པོའི་དཔུང་སྡེ་མང་བོ་དང་། སྒྲིག་
འཛུགས་ཀྱི་མནར་གཅོད་འོག་ནས་སྒལ་ཚིགས་མ་ཆག་པའི་
མཁས་པ་ཉུང་ཉུང་ཞིག་རེད། ནམ་རྒྱུན། སློབ་མ་ཚོ་ལ་ཁོ་ཚོའི་
རིག་སྟོབས་འཕེལ་ཚད་ཀྱི་དུས་རིམ་ལས་བརྒལ་བའི་དངོས་
ཡོད་དང་གཞུང་ལུགས་ཀྱི་ཤེས་བྱ་ཁྲིད་པའི་ཞེ་འདུན་དྲག་
པོ་རེ་ཡོད་པ་ཏན་ཏན་རེད། གལ་སྲིད་བྱེད་ཐབས་འདི་
ལྷོངས་བྱུང་ན། དེ་ལ་དགེ་མཚན་ཡོད་པ་ནི་སྨོས་མེད་རེད། ང་
ཚོ་སྟེ། སློབ་གྲྭ་ཆུང་འབྲིང་གི་དགེ་རྒན་དང་སློབ་གྲྭ་ཆེན་མོའི་
ལམ་
སློབ་དཔོན་ཚོས་ང་ཚོ་ནི་མི་དར་མ་ཞིག་གི་སློབ་གསོའི་ཁྲོད་
ཀྱི་གྲུབ་ཆ་ཆུང་ཆུང་ཞིག་ཡིན་པ་དེ་བརྗེད་འགྲོ་ཡི་ཡོད་ལ། ང་
ཚོའི་སློབ་མ་ཚོས་མ་འོངས་མི་ཚེའི་ཁྲོད་ཀྱི་དུས་ཡུན་རིང་བོ
ཞིག་གི་རིང་ལ་དེའི་ཤུལ་གྱི་སློབ་གསོ་ཚང་མ་ཁོ་ཚོ་རང་ཉིད་
ཀྱིས་སྦྱོང་དགོས་པ་དེ་ཡང་བརྗེད་ཀྱི་ཡོད། འཚར་འོངས་ཞེས་
པ་འདི་དེ་ཉིད་ཀྱི་མཐའ་མཚམས་དོག་མོ་ལས་དེ་བརྒལ་བར་
བྲེལ་འཚུབ་ལངས་མི་རུང་མོད། འོན་ཀྱང་། བློ་གྲོས་ཀྱི་རྩལ་
མ་སྨིན་པའི་སློབ་གསོ་པ་ཚོས་ཚོར་བ་སྐྱེན་པའི་སྐྱེ་ལྡན་ཕུང་
107སློབ་གསོའི་དམིགས་ཡུལ།
བོ་དེ་འོལ་ཚོད་ཀྱི་ལམ་ནས་འཇོམས་ཀྱི་ཡོད། རིག་སྟོབས་
འཚར་ལོངས་ཀྱི་ཐད་ནས་བཙན་སྐུལ་དང་ཨུ་ཚུགས་བྱེད་མི་
རུང་བའི་ཉེན་བརྡ་དེ་དག་སྔོན་དུ་བཏང་ཡང༌། ང་ཚོས་ངེས་
དགོས་པ་ཞིག་ནི། ཆེས་རྨང་གཞིའི་ཞིབ་ཚགས་ཤེས་བྱ་དང་
གནད་ལ་འཁེལ་བའི་ཕྱོགས་བསྡུས་ཤེས་བྱ། སྟབས་བདེའི་མན་
ངག་བཅས་ལོན་པའི་ཕྱོགས་སུ་སྐུལ་འདེད་ངེས་ཅན་ཞིག་
གཏོང་དགོས་པ་ནི་ཏན་ཏན་ཡིན། འཇིག་རྟེན་སྟེང་དུ་ཁྱོད
ཀྱིས་ཅི་ཞིག་གསར་རྟོགས་བྱུང་ཞིང༌། གསར་རྟོགས་གང་བྱུང་
བ་དེ་ཡང་ནུས་ལྡན་ཡིན་དགོས་ན། ཁྱོད་ལ་དེ་ལག་ལེན་བྱེད་
སྟངས་ཀྱི་ཤེས་བྱ་ཕུན་སུམ་ཚོགས་པ་ཞིག་ངེས་པར་དུ་ཡོད་
དགོས། ཁྱོད་ཀྱིས་སྙན་ངག་རྩོམ་འདོད་ན། ཐོག་མར་ངེས་པར་
དུ་སྙན་ཚིག་སྡེབ་སྦྱོར་ཐད་ལ་སློབ་སྦྱོང་བྱེད་དགོས་ལ། ཁྱོད་
ཀྱིས་ཟམ་པ་བསྐྲུན་འདོད་ན། ཐོག་མར་རྒྱུ་ཆའི་ཤེད་ཤུགས་ཀྱི་
གནས་ལུགས་ལ་སློབ་སྦྱོང་བྱེད་དགོས། མཐའ་ན་ཡ་ཧུ་དཱའི་
སྔོན་མཁྱེན་པ་ཚོས་ཀྱང་ཡི་གེ་འབྲི་ཀློག་སྦྱངས་པ་རེད་ལ།
སྐབས་དེ་དུས་དེ་ནི་ཕལ་ཆེར་ཧ་ཅང་དཀའ་ཚེགས་ཆེ་བའི་བྱ་
བ་ཞིག་ཡིན་རྒྱུ་རེད། <<ཞལ་འདོན>> དུ་བཀོད་པ་ལྟར། ཁྲིད་
སྟོན་མེད་པའི་རིག་པ་ཅན་གྱི་བརྩམས་ཆོས་ནི་རང་སྣང་གང་
དྲན་གྱིས་བརྩམས་པའི་གླེགས་བམ་ཁོག་སྟོང་ཡིན།
108བོད་འགྱུར་སློབ་གསོའི་ཀློག་དེབ།
ཞིབ་ཚགས་དུས་རིམ་གྱི་སྐབས་སུ། འཆར་ཡན་དུས་རིམ་
ནི་རྒྱབ་ལྗོངས་ཡིན། དུས་རིམ་འདི་ནི་ཡང་དག་པའི་ཐབས་
ལམ་དང་ནོར་འཁྲུལ་གྱི་ཐབས་ལམ་ཞེས་པའི་དབྱེ་བ་འབྱེད་
རྒྱུ་ཡོད་པ་དང་། བཅོས་མིན་གྱི་བདེན་པ་ཞེས་པའི་རྟོགས་རྒྱུ
ཡོད་པ་སོགས་གཟུར་ཐབས་མེད་པའི་དོན་དངོས་སྣ་ཚོགས་
ཀྱིས་ཁ་ལོ་སྒྱུར་བཞིན་ཡོད། འོན་ཀྱང་། འཆར་ཡན་ནི་གསོན་
ཤུགས་ཀྱིས་སྟོང་བ་མིན། དམིགས་བཀར་གྱི་བྱེད་ལས་བྱེ་བྲག་
པའི་ཆེད་དུ་དགོས་ངེས་ཀྱི་འཆར་ཡན་སློང་བ་ནི་སློབ་ཁྲིད་
ཀྱི་སྒྱུ་རྩལ་ཡིན། འཆར་ཡན་ནི་བསྒྲུབ་བྱའི་དམིགས་ཡུལ་དུ་
གྱུར་བའི་བཏང་སྙོམས་ཀྱི་ཤེས་རབ་ཀྱི་རྫས་སྣ་མེད་དུ་མི་
རུང་བ་ཞིག་ཡིན་པའི་རྐྱེན་གྱིས། འཆར་ཡན་འདི་ངེས་པར་
དུ་སློང་དགོས་པ་ཡིན། འཆར་ཡན་སློང་དགོས་པའི་རྒྱུ་མཚན་
གཞན་པ་ཞིག་ནི། བློའི་འཛིན་པ་ཡི་ནུས་པ་དེ་འཆར་ཡན་
གྱིས་གསོན་པོར་ཉར་མ་ཐུབ་ན། སྐྱེ་ལྡན་གྱི་ཕུང་བོས་དེའི་
བྱེད་ལས་ཀྱི་འབྲས་བུ་ལེན་མི་ཐུབ། འདིའི་དོན་སྙིང་ངོ་མ་ནི།
རང་དབང་དང་སྒྲིག་སྲོལ་གཉིས་ཀའི་བར་གྱི་བཏང་སྙོམས་
དག་མ་རྙེད་རྒྱུ་དེ་ཡིན་ཞིང་། འདིས་ཤེས་པར་བྱ་བའི་གནས་
མཐའ་དག་ཐད་ལ་འཕེལ་རྒྱས་ཀྱི་ནུས་པ་བླ་ན་མེད་པ་སྦྱིན་
ཐུབ། ངས་ནི་སློབ་མ་ཚང་མ་དང་མི་སྒེར་རེ་རེར་འཚམ་ཞིང་།
109སློབ་གསོའི་དམིགས་ཡུལ།
བསླབ་གཞི་ཚང་མ་ཡོངས་རྫོགས་ཀྱི་སྟེང་དུ་སྤྱོད་ཆོག་པའི་
ཤེས་བྱའི་ལྡེ་མིག་ལྟ་བུའི་མི་མངོན་པའི་སྤྱི་འགྲོས་ཤིག་ཡོད་
པར་མི་འདོད། འོན་ཀྱང་། ངས་དབྱངས་འགྲོས་ལྡན་པའི་ཡོམ་
འགུལ་གྱི་སྤྱི་འགྲོས་ཤིག་ཡོད་པར་ད་བར་དུ་ཨུ་ཚུགས་བརྒྱབ་
པ་ནི་བདེན་པ་ཡིན། དེ་ཡང་ཞིབ་ཏུ་བཤད་ན། ཐོག་མའི་དུས་
རིམ་སྐབས་སུ། རིག་སྟོབས་ཀྱི་འཚར་ལོངས་འབྱུང་བར་རང་
དབང་གཙིགས་སུ་འཛིན་དགོས་ལ། བར་གྱི་དུས་རིམ་སྐབས་
སུ། གཏན་ལ་འཁེལ་བའི་བསླབ་གཞིའི་འགན་འཁྲི་གཙིགས་
སུ་འཛིན་དགོས། ངས་ཀྱང་ཕྱི་འགྱོད་མེད་པར་ངོས་ལེན་བྱེད་
ཐུབ་པ་ནི། གལ་ཏེ་འཆར་ཡན་དུས་རིམ་འདི་ཚུལ་དང་མཐུན་
པས་དོ་དམ་བྱེད་ཐུབ་པ་བྱུང་ན། སྒྲིག་སྲོལ་གྱི་དུས་རིམ་གཉིས་
པ་འདི་དེ་འདྲ་མངོན་གསལ་དོད་པོ་ཞིག་འབྱུང་གི་མ་རེད།
སྐབས་འདིར་བྱིས་པ་ཚོས་རང་འཁྲིའི་ལས་འགན་རྣམས་ཇི་
ལྟར་བསྒྲུབ་དགོས་པ་ཤེས་ལ། ཁོ་ཚོས་འགན་ཁུར་དེ་ལེགས་པོ
ཞིག་འགྲུབ་ཏུ་འཇུག་འདོད་ཅིང་། སྐབས་འདིར་ཞིབ་ཆའི་ཐད་
ནས་ཁོ་ཚོར་བློ་གཏད་ན་རུང་། ད་དུང་བཤད་རྒྱུ་ཞིག་ལ། སྒྲིག་
སྲོལ་ཟེར་བ་འདི། སྒྲིག་རང་འཇོག་རང་བརྩི་བྱེད་ཐུབ་ན་སྒྲིག་
སྲོལ་འདི་འདྲ་ཐོག་མར་འཇོག་པའི་དམིགས་ཡུལ་འགྲུབ་པར་
བླ་ལྷག་ཏུ་ཕན། འདི་ལྟ་བུའི་གནས་ཚུལ་ནི་རྒྱ་ཆེ་བའི་རང་
110བོད་འགྱུར་སློབ་གསོའི་ཀློག་དེབ།
དབང་ཁོ་ནའི་འོག་ནས་འབྱུང་བ་ཡིན། དེ་ལྟ་ནའང༌། སློབ་
གསོའི་ཐོག་ནས་འདྲ་མཚུངས་རང་བཞིན་གྱི་གནད་མང་བོར་
བསམ་གཞིག་བྱེད་དགོས་པ་བཞིན་དུ། དངོས་ཡོད་འཚོ་བའི་
ཁྲོད་དུའང་སྟེང་དུ་བཀལ་བའི་འགན་འཁྲི་སྣ་ཚོགས་དགའ་
དགའ་སྤྲོ་སྤྲོས་དང་ལེན་བྱེད་པའི་གོམས་གཤིས་འཇགས་སུ
འཇུག་རྒྱུ་ནི་ཧ་ཅང་གལ་ཆེན་ཡིན། སྔོན་འགྲོའི་ཆ་རྐྱེན་འདི་
དག་འཛོམས་ཐུབ་མིན་ནི། བསླབ་གཞིའི་འགན་འཁྲི་གང་ཞིག་
སློབ་མའི་རིག་སྟོབས་འཚར་ལོངས་དུས་རིམ་གྱི་དགོས་འདུན་
དང་འཚམ་གྱི་ཡོད་མེད་དང་། ཁོ་ཚོས་རང་ཉིད་ཀྱི་ནུས་པ་དེ་
ཚད་མཐོ་ཤོས་སུ་སྤྱོད་ཐུབ་ཀྱི་ཡོད་མེད། ཁོ་ཚོས་མངོན་སུམ་
གྱི་འབྲས་བུ་གསལ་བོ་ཞིག་ལེན་ཐུབ་ཀྱི་ཡོད་མེད། ལག་ལེན་
དངོས་ཀྱི་ཁྲོད་དུ་འོས་འཚམས་ཀྱི་རང་དབང་ཡོད་མེད་བཅས་
ལ་རག་ལས་པ་ཡིན།
ཁྲིད་རྩལ་ལྡན་པའི་དགེ་རྒན་གྱིས་སློབ་མའི་འཆར་
ཡན་ནུས་པ་ཇི་ལྟར་གསོན་པོར་ཉར་སྟངས་ཐད་ལ་སྐད་ཆ་
བཤད་རྒྱུ་ནི་འདི་འདྲའི་དཀའ་མོ་ཞིག་ཡིན་པའི་རྒྱུ་མཚན་
ནི། དེ་འགྲེལ་བཤད་རྒྱག་པར་དུས་ཡུན་རིང་བོ་ཞིག་དགོས
པ་མ་གཏོགས། ལག་ལེན་བྱེད་པར་དུས་ཡུན་ཐུང་ཐུང་ཞིག་
མ་གཏོགས་མི་དགོས་པའི་རྐྱེན་གྱིས་ཡིན། སྙན་ངག་པ་ཝིར་
111སློབ་གསོའི་དམིགས་ཡུལ།
ཇིལ་ལགས་ཀྱི་སྙན་རྩོམ་གྱི་མཛེས་པ་དེ་སྙན་ཚིག་གྱེར་འདོན་
བགྱིས་པ་ལས་ཚོར་ཐུབ་པའི་མཛེས་པ་ཞིག་ཡིན་པས། དེ་ལ་
དགོས་མེད་ཀྱི་འགྲེལ་བཤད་རིང་བོ་ཞིག་དགོས་དོན་མེད།
རྩིས་རིག་གི་རིགས་ལམ་སྟེང་གི་མཛེས་པ་ནི། རིགས་པ་སྤྱིར་
བཏང་བ་མང་བོ་གོ་རིམ་སྒྲིག་པ་ལ་བརྟེན་ནས། ཧ་ཅང་རྙོག་
འཛིང་ཅན་གྱི་དཀའ་གནད་ཅིག་ཧ་ཅང་མྱུར་མོའི་སྒོ་ནས་
སེལ་ཐུབ་པའི་སྟེང་དུ་ཡོད། དུས་རིམ་འདིའི་སྐབས་ཀྱི་དགེ་
རྒན་གྱི་འགན་ཁུར་ནི་ལྕི་མོ་ཚད་ལས་འདས་པ་ཞིག་ཡིན།
སྐད་ཆ་དྲང་མོ་བཤད་ན། སློབ་མ་སྐྱོང་བར་ལྷན་སྐྱེས་ཀྱི་ཤེས་
རབ་མངའ་བའི་དགེ་རྒན་གཅིག་གཉིས་རེ་རེད་མ་གཏོགས།
ཞིབ་ཚགས་ཤེས་བྱ་ཁྲིད་པའི་བགྲོད་ལམ་རིང་མོ་འདིའི་མཇུག་
ལ་མ་བུད་གོང་དུ། སློབ་མའི་སྤྲོ་སྣང་ཉམས་སུ་མ་འཇུག་པར་
འགྲོ་ཐུབ་རྒྱུ་ནི་ཕལ་ཆེར་མི་སྲིད་པ་ལྟ་བུ་ཞིག་རེད་འདོད།
རང་རྟོགས་ཀྱི་ནུས་པ་དང་སྒྲིག་སྲོལ་ལྡན་པའི་སྦྱོང་བརྡར་
གཉིས་ཀ་ངེས་པར་དུ་དགོས་པའི་བརྒྱུད་རིམ་ཞིག་ཡིན་མོད།
འོན་ཀྱང་། ཡིད་སྐྱོ་བ་ཞིག་ལ། སྒྲིག་སྲོལ་ལྡན་པའི་སྦྱོང་བརྡར་
གྱིས་རང་རྟོགས་ཀྱི་ནུས་པ་འཇོམས་ཀྱི་ཡོད།
སྐྱོན་ཆ་འདི་ངོས་ལེན་བྱེད་པ་ནི། མི་འདོད་པའི་གནད་
དོན་འདི་ཞི་འཇམ་དུ་གཏོང་ཐབས་ཐད་ཀྱི་ཚབས་ཆེ་བའི་
112བོད་འགྱུར་སློབ་གསོའི་ཀློག་དེབ།
ནོར་འཁྲུལ་ཐད་ལ་དགོངས་སེལ་ཞུ་འདོད་པ་མིན། འདི་ནི
གཞུང་ལུགས་ཀྱི་དགོས་མཁོའི་དབང་གིས་མ་ཡིན་པར། དེ དེ་
ནི་གནས་ཚུལ་བྱེ་བྲག་པ་རེ་རེ་ཐག་གཅོད་བྱེད་པའི་ཐབས་
ལམ་ཡང་དག་པ་ཞིག་མ་རྙེད་པའི་རྐྱེན་གྱིས་ད་གཟོད་བྱུང་
སྣང་འཇོམས་ཀྱི་ཡོད་པས། ང་ཚོས་ནི་ཉེས་ཅན་འདིའི་ཉེས་
བ་ཞིག་ཡིན། འདས་པའི་དུས་ཀྱི་ཐབས་ལམ་གྱིས་སློབ་མའི་སྤྲོ་
དམིགས་གང་ཐུབ་ཐུབ་ཀྱིས་ཇེ་ཆུང་དུ་གཏོང་ཐབས་བྱེད་
བཞིན་པ་ཡིན། ངས་ནི་སློབ་གསོ་ནི་དཀའ་རྙོག་ཅན་གྱི་བྱ་བ་
ཞིག་ཡིན་པས། སྤྱི་འགྲོས་སྟབས་བདེ་ཞིག་གིས་སེལ་ཐུབ་པ་
ཞིག་མ་ཡིན་ཞེས་ཉེན་བརྡ་གཏོང་བཞིན་པ་ཙམ་ཡིན།
འོན་ཀྱང་། གནས་ཚུལ་འདིའི་ཐོག་ནས་དངོས་ཡོད་ཀྱི་
བསམ་གཞིག་བྱེད་ས་གཅིག་ཡོད་ཅིང༌། དེ་རྒྱུན་དུ་སྣང་མེད་
དུ་བཏང་ཡོད། འཆར་ཡན་གྱི་སྤྲོ་སྣང་གི་ཁྱབ་ཁོངས་དེ་རྒྱ་ཆེ་
ལ་མཐའ་མཚམས་གསལ་བོ་མ་ཕྱེ་བ་ཞིག་ཡིན་ལ། འདི་ནི་
དངོས་ཡོད་ཀྱི་མཐའ་མཚམས་ཀྱི་དབང་དུ་མ་སོང་བ་ཞིག་
ཡིན། དེ་ནི་ནང་གི་རྟོགས་པ་ལས་ཕྱིར་འཕྲོས་ཡོང་བའི་གོ་
སྐབས་ལ་བརྟེན་ཡོད། འོན་ཀྱང་། ཞིབ་ཚགས་ཤེས་བྱའི་ཁྱབ་
ཁོངས་དེ་ཐུན་མོང་སློབ་གསོའི་མ་ལག་ཁྲོད་དུ་གསལ་བོར་
བཅད་པ་བཞིན་དུ། གསལ་བོར་འབྱེད་ཐུབ་པ་ཡིན་ལ་འབྱེད་
113སློབ་གསོའི་དམིགས་ཡུལ།
འོས་པའང་ཡིན་པས། ངེས་པར་དུ་གསལ་བོར་འབྱེད་དགོས།
ཁྱོད་ཀྱིས་དེ་ལ་བགོས་པའི་ས་ཁོངས་རྒྱ་ཆེ་དྲགས་ན། དེས་སློབ་
མའི་རང་རྟོགས་ཀྱི་ནུས་པ་འཇོམས་འགྲོ་བས། དེ་ནི་ཁྱོད་ཀྱི་
རྩ་བའི་དམིགས་ཡུལ་དང་རྒྱབ་འགལ་ཡིན། འོན་ཀྱང༌། ཁྱོད་
ཀྱིས་དེ་ལ་བགོས་པའི་ས་ཁོངས་དོག་དྲགས་ན། སློབ་མས་དེའི་
ཐད་ཀྱི་ཤེས་བྱ་གནད་ལ་འཁེལ་བ་ཞིག་ལེན་མི་ཐུབ། སློབ་
ཚན་རིགས་རེ་རེའི་སྟེང་གི་བསླབ་གཞི་རེ་རེའི་ནང་དུ། སློབ་
མ་ཚོས་ངེས་པར་དུ་ལེན་ཐུབ་དགོས་པའི་ཞིབ་ཚགས་ཤེས་བྱ་
ཅི་ཞིག་ཡིན་དགོས་པ་ཐག་གིས་མ་བཅད་སྔོན་དུ། ངེས་པར་
དུ་ཞིབ་འཇུག་དང་གྲོས་བསྡུར་འཁྲུག་ཆ་དོད་པོ་བྱེད་དགོས།
ད་སྔ་བར་དུ་གོ་རིམ་འདི་གནད་ལ་འཁེལ་བ་ཞིག་འགྲོ་ཐུབ་
ཀྱི་མེད་པ་འདྲ། དཔེར་ན། ང་རང་ཧ་ཅང་དགའ་བའི་འཛིན་
གྲྭ་སྟེ། མ་འོངས་པའི་མདུན་ལམ་ཚན་རིག་ལ་ཁ་ཕྱོགས་པའི་
སློབ་མས་གང་བའི་འཛིན་གྲྭ་ཞིག་གི་གནའ་བོའི་རྩོམ་རིག་
གི་སློབ་ཚན་དུ། སློབ་མ་ཚོས་ངེས་པར་དུ་ཤེས་དགོས་པའི་ལ་
ཏིན་སྐད་ཀྱི་ཐ་སྙད་གང་དང་གང་ཡིན་དགོས་སམ། དེ་བཞིན་
དུ། བརྡ་སྤྲོད་ཀྱི་ངེས་སྲོལ་དང་ཚིག་གྲུབ་ཀྱི་གྲུབ་སྟངས་གང་
དག་ལ་བྱང་ཆུབ་དགོས་སམ། དེས་ན། གནད་དོན་འདི་དག་
ཅིའི་ཕྱིར་ལྷན་ཅིག་ཏུ་ཐག་གཅོད་མི་བྱེད་དམ། དེ་ནས། མ་
114བོད་འགྱུར་སློབ་གསོའི་ཀློག་དེབ།
འོངས་པའི་སྦྱོང་བརྡར་ཚང་མའི་སྐབས་སུ་ཐབས་ལམ་འདི་
སྤྱད་པས་འཐུས་ལ། དེ་བཞིན་དུ། ལ་ཏིན་སྐད་དང་ཧྥ་རན་
སིའི་སྐད། དབྱིན་ཇིའི་སྐད་བཅས་ཀྱི་ཐོག་ཏུའང་ཐབས་ལམ་
འདི་སྤྱད་ནས་རྗེས་གྲུབ་ཀྱི་མིང་གི་ཁུངས་འདེད་ཐུབ། དེ་རྗེས།
དཔེ་བལྟས་ཀྱི་རྒྱུ་ཆའི་ཁྲོད་དུ་འབྱུང་སྲིད་པའི་ཚིག་གྲུབ་གྲུབ་
སྟངས་གཞན་པ་དང་ཐ་སྙད་གཞན་པ་སླེབས་ཚེ། དེ་དག་གི་
ཐད་ལ་འགྲེལ་བཤད་ཆེས་སྟབས་བདེ་བྱེད་དགོས། སློབ་གསོའི་
ཁྲོད་དུ་ལྟོས་མེད་ཀྱི་ངེས་སྲོལ་འགའ་རེ་ཡོད་རྒྱུ་ནི་ཧ་ཅང་
གལ་ཆེན་ཡིན། ངས་བལྟས་ན། ཕུལ་དུ་བྱུང་བའི་དགེ་རྒན་ཚོའི་
གསང་བ་ནི། ཁོ་ཚོས་རང་ཉིད་ཀྱི་སློབ་མ་ཚོས་ཞིབ་ཚགས་
ཤེས་བྱའི་ཁྲོད་དུ་ཅི་ཞིག་ཤེས་དགོས་པ་ཐག་གཅོད་བྱེད་པའི་
ངེས་སྲོལ་གསལ་བོ་ཞིག་སེམས་ནང་དུ་ཁུ་སིམ་པོས་བཟོས་
ཡོད་པ་དེ་རེད་སྙམ། དེ་བས་ཁོ་ཚོས་སློབ་མ་ཚོ་ལ་འབྲེལ་མེད་
ཀྱི་ཤེས་བྱ་ཕལ་བ་མང་བོ་ཞིག་བློ་རུ་འཛིན་དུ་འཇུག་པའི་
དགོས་མེད་ཀྱི་ངལ་བ་བསྟེན་གྱི་མ་རེད། ཕུལ་བྱུང་གི་གསང་
བ་ནི་གོམ་འགྲོས་ཡིན་ལ། གོམ་འགྲོས་ཀྱི་གསང་བ་ནི་བློ་རྩེ་
གཅིག་སྒྲིམ་ཡིན། འོན་ཀྱང༌། ཞིབ་ཚགས་ཤེས་བྱའི་སྐབས་སུ།
འབོད་ཚིག་ནི་གོམ་འགྲོས་དང་གོམ་འགྲོས་ཁོ་ན་ཡིན། ཤེས་
བྱ་མགྱོགས་པོར་ལོངས་ལ་དེ་ནས་བེད་སྤྱོད་ཐོངས། གལ་སྲིད་
115སློབ་གསོའི་དམིགས་ཡུལ།
ཁྱོད་ཀྱིས་ཤེས་བྱ་གང་ཞིག་བྱེད་སྤྱོད་བཏང་ན། ཤེས་བྱ་དེ་ད་
གཟོད་ཁྱོད་ཀྱི་ཡིད་ལ་འཇགས་ཐུབ།
ད་ལྟ་ང་ཚོ་དབྱངས་འགྲོས་སྐོར་བའི་དུས་རིམ་མཐའ་
མ་ལ་སླེབས་སོང་ཞིང་། དེ་ནི་ཕྱོགས་བསྡུས་ཀྱི་དུས་རིམ་ཡིན།
སྐབས་འདིར་འཆར་ཡན་དུས་རིམ་ཕྱོགས་ལ་ཕྱིར་ལྡོག་གི་གོ་
རིམ་ཞིག་ཡོད། ད་ལྟ་སློབ་མ་ཚོས་ཤེས་བྱ་ངེས་གཏན་པ་ཞིག་
ཤེས་ཡོད་ལ་འཇོན་ནུས་ངེས་ཅན་པ་ཞིག་ཐོབ་ཡོད་ཅིང་། སྤྱིར་
བཏང་གི་ངེས་སྲོལ་དང་སྤྱི་ཁྲིམས་ཚང་མའི་གྲུབ་སྟངས་དང་
དེ་དག་གི་དཔེ་མཚོན་ཚང་མ་གསལ་བོར་རྟོགས་ཡོད། ད་ནི་
སློབ་མ་ཚོས་མཚོན་ཆ་གསར་པ་འདི་དག་བེད་སྤྱོད་གཏོང་
འདོད་ཀྱི་ཡོད་པ་རེད། ཁོ་རང་ནི་ནུས་པ་ཅན་གྱི་མི་སྒེར་ཞིག་
ཡིན་པས། ཁོས་སྐྱེད་འདོད་པའི་འབྲས་བུ་ཡང་ནུས་པ་ཡིན། དེ་
བས། ད་ལྟ་ཁོའི་སེམས་པ་ནི་སྒྲིག་འཛུགས་དམ་པའི་མདའ་
ཤོག་ཅིག་ཡིན་པ་ལས། སྣང་བ་གང་དྲན་གྱི་འཁྱར་དམག་
ཅིག་མ་ཡིན་པའི་དགེ་མཚན་འདི་བེད་སྤྱད་ནས། ཁོ་རང་
ཞོར་འཕྲོས་ཀྱི་འཆར་ཡན་དུས་རིམ་གྱི་འགྲུལ་བཞུད་ཀྱི་སྟེང་
དུ་ཕྱིར་འཁོར་འགྲོ། ཟུར་ངོས་འདི་ནས་བལྟས་ན། སློབ་གསོ་
ཞེས་པ་དེ་མགོ་ཞིབ་འཇུག་གིས་འཛུགས་དགོས་ལ་མཇུག་
ཀྱང་ཞིབ་འཇུག་གིས་བསྡུ་དགོས་པ་གསལ་བོར་མཐོང་ཐུབ།
116བོད་འགྱུར་སློབ་གསོའི་ཀློག་དེབ།
མདོར་བསྡུས་ནས་བཤད་ན། སློབ་གསོའི་བརྒྱུད་རིམ་ཧྲིལ་བོ་
ནི་དངོས་ཡོད་མི་ཚེའི་འཐབ་ར་ལ་ཞུགས་པའི་གྲ་སྒྲིག་གི་ལས་
ཀ་ཡིན་ཞིང༌། འདི་ནི་མ་འོངས་པའི་གནས་སྐབས་རེ་རེའི་
སྟེང་དུ་འབྲེལ་ཡོད་ཀྱི་བསམ་བློ་དང་འོས་འཚམས་ཀྱི་སྦྱོར་བ་
རྩོམ་པར་ཁག་ཐེག་བྱེད་པའི་གྲ་སྒྲིག་ཅིག་ཡིན། ཐོག་མར་རང་
རྟོགས་ཀྱི་ནུས་པ་སློང་མི་ཐུབ་ཅིང་མཐའ་མར་རང་རྟོགས་ཀྱི་
ནུས་པར་སྐུལ་མ་གཏོང་མི་ཐུབ་པའི་སློབ་གསོ་ནི་ནོར་འཁྲུལ་
གྱི་སློབ་གསོ་ཡིན། རྒྱུ་མཚན་ཡང་། སློབ་གསོའི་དམིགས་ཡུལ་
ཧྲིལ་བོ་ནི་གསོན་སྟོབས་རྒྱས་པའི་ཤེས་རབ་སྤེལ་རྒྱུ་དེ་ཡིན་
པས་སོ།།
ང་རང་གིས་སློབ་ཆེན་དུ་ལས་ཀ་བྱེད་བཞིན་པའི་གོ་
རིམ་ཁྲོད་དུ། སློབ་མའི་སེམས་ནང་དུ་བཞག་ཟིན ་ཞ་
འཁུམས་ཀྱི་བསམ་བློས་ང་རང་ཧང་སངས་སུ་བཅུག་སོང༌།
ཁོ་ཚོའི་ཞ་འཁུམས་ཀྱི་བསམ་བློ་འདི་ནི་དམིགས་ཡུལ་ངེས་
གཏན་མེད་པར་བསྡུས་ཤིང་བེད་སྤྱོད་ཅི་ཡང་མ་བཏང་བའི་
བེམ་གཟུགས་ཀྱི་ཤེས་བྱས་བསྐྱེད་པ་ཡིན། སློབ་གྲྭ་ཆེན་མོའི་
སློབ་དཔོན་ཚོའི་དམིགས་ཡུལ་གཙོ་བོ་གཅིག་ནི་རང་ཉིད་ཀྱི་
བཅོས་མ་མ་ཡིན་པའི་རང་གཤིས་དེ་གསལ་བོར་སྟོན་རྒྱུ་དེ་
ཡིན་འོས་ཤིང་། དེ་ནི་བླུན་པོ་ལྟར་བསམ་བློ་བཏང་ནས། རང་
117སློབ་གསོའི་དམིགས་ཡུལ།
ཉིད་ཀྱི་ཤེས་བྱ་ཆུང་ཆུང་དེ་བེད་སྤྱོད་ཆེན་པོ་གཏོང་གང་
ཐུབ་བྱེད་རྒྱུ་དེ་ཡིན། ང་ཚོའི་ཤེས་རབ་འཕེལ་བ་དང་ལྷན་དུ་
ཤེས་བྱ་བྲི་ནས་འགྲོ་སྟེ། རྒྱུ་མཚན་ནི་ཞིབ་ཕྲའི་ཤེས་བྱ་མང་
བོ་རྩ་བའི་ཆ་ནས་ཁྱུར་མིད་བཏང་འགྲོ་བས་ཡིན། གལ་ཆེ་
བའི་ཤེས་བྱ་ཡི་ཆ་ཤས་ཕྲ་མོ་ཁག་ནི་མ་འོངས་མི་ཚེའི་ཁྲོད་
དུ་གང་དགོས་ལྟར་འགྲོ་ཞོར་འདུག་ཞོར་དུ་སྒྲུག་ནས་འགྲོ་
བ་ཡིན། ཡང་དག་པར་རྟོགས་པའི་རྩ་འཛིན་དང་ངེས་སྲོལ་
གཉིས་ཀ་བེད་སྤྱོད་ཚུལ་བཞིན་དུ་གཏོང་བའི་གོམས་གཤིས་
ནི་ཆེས་མཐའ་མར་ཉར་རྒྱུའི་ཤེས་རབ་ཀྱི་ནོར་བུ་ཡིན། ཞིབ་
ཚགས་དུས་རིམ་ནི། ཞིབ་ཚགས་ཤེས་བྱའི་ཆ་ཤས་ཕྲ་མོ་ཁག་
རྟོགས་པ་ལས་བྱུང་བའི་རྩ་འཛིན་དང་ངེས་སྲོལ་ལ་བྱང་ཆུབ་
པར་བྱེད་པའི་དུས་རིམ་ཞིག་ཡིན། ཕྱོགས་བསྡུས་དུས་རིམ་
ནི། རྩ་འཛིན་དང་ངེས་སྲོལ་ལག་ལེན་དུ་བསྟར་བའི་ཆེད་དུ་
ཞིབ་རྒྱས་ཀྱི་ཤེས་བྱ་བློས་བཏང་ནས། ཞིབ་རྒྱས་ཀྱི་ཤེས་བྱ་དེ་
བག་ཉལ་གྱི་རྟོག་པའི་གོམས་གཤིས་ཙམ་དུ་གནས་པའི་དུས་
རིམ་དེ་ཡིན། གཉིས་གཉིས་བཞི་ཡི་རྩིས་འབྲས་ཐད་ལ་ང་
ཚོས་སེམས་ནང་ནས་བསམ་བློ་གཏོང་མི་དགོས་མོད། འོན་
ཀྱང༌། དེ་ཡང་ང་ཚོས་ཐོག་མར་བློ་འཛིན་བྱས་པ་ཡིན། ཆེས་
དམའ་རིམ་གྱི་ཨང་རྩིས་དེ་དག་ཐད་ང་ཚོས་རང་ཉིད་ཀྱི་
118བོད་འགྱུར་སློབ་གསོའི་ཀློག་དེབ།
གོམས་གཤིས་ལ་བློ་གཏད་ཀྱི་ཡོད། དུས་རིམ་འདིའི་སྙིང་བོ་ནི།
ལྟོས་བཅས་ཀྱིས་གཞན་དབང་དུ་གྱུར་བའི་སྦྱོང་བརྡར་ནས་
རང་དབང་གིས་ལག་ལེན་བྱེད་པའི་ཐོག་ཏུ་འགྲོ་བ་དེ་ཡིན།
དུས་རིམ་འདིའི་སྐབས་སུའང་ཞིབ་ཚགས་ཤེས་བྱ་མུ་མཐུད་
དུ་འཕེལ་བ་ནི་བཤད་མ་དགོས་ཤིང་། དེའི་འཕེལ་ཚད་ཀྱང་
སྔར་ལས་མགྱོགས་པ་ཡིན། རྒྱུ་མཚན་ཡང་། སྐབས་འདིར་མིའི་
16 63
ཀླད་པས་ངེས་གཏན་གྱི་སྟོབས་ཤུགས་དངོས་སུ་མྱངས་ཟིན་
ལ། དེ་ལ་སྤྱིར་བཏང་གི་དོན་དངོས་དང་ཕུན་སུམ་ཚོགས་པའི་
མཚོན་བྱེད་སྣ་ཚོགས་ལ་བརྡ་ལན་སྦྱིན་པའི་ནུས་པ་ལྡན་ཡོད།
འོན་ཀྱང༌། སྐབས་འདིར་ཤེས་བྱ་ནི་བསམ་བློའི་འགྲུལ་བཞུད་
འཁྲུག་པོའི་ཁྲོད་ནས་ཞོར་འཕྲོས་ལྟར་ཡོང་གི་ཡོད་པས། ཤེས་
བྱའི་འཕེལ་ཚད་དྲག་པོ་དེ་དེ་འདྲའི་མངོན་གསལ་མིན།
འཚར་ལོངས་དབྱངས་འགྲོས་ཀྱི་དུས་རིམ་གསུམ་པོ་ནི་
དེ་འདྲ་ཞིག་རེད། སྤྱིར་བཏང་གི་སྒྲོམ་གཞིའི་འོག་ཏུ་བལྟས་ན།
རིམ་པ་གསུམ་ལྡན་གྱི་དབྱངས་འགྲོས་འདིས་སློབ་གསོའི་དུས་
རིམ་ཧྲིལ་བོའི་གནད་བཟུང་ཡོད། རང་ལོ་བཅུ་གསུམ་བཅུ་
བཞི་ལ་མ་སླེབས་སྔོན་གྱི་དུས་རིམ་ནི་འཆར་ཡན་དུས་རིམ
ཡིན་ལ། རང་ལོ་བཅུ་བཞི་ནས་བཅོ་བརྒྱད་བར་ནི་ཞིབ་ཚགས་
དུས་རིམ་ཡིན་པ་དང༌། རང་ལོ་བཅོ་བརྒྱད་ནས་ཉེར་གཉིས་
119སློབ་གསོའི་དམིགས་ཡུལ།
བར་ནི་ཕྱོགས་བསྡུས་དུས་རིམ་ཡིན། འོན་ཀྱང༌། དུས་རིམ་
བགོ་སྟངས་འདི་ནི། མིའི་རིག་སྟོབས་འཕེལ་ཚུལ་གྱི་ཆ་སྙོམས་
ཀྱི་གནས་བབ་ལྟར་བགོས་པ་ཡིན་ལ། འཚར་ལོངས་ཀྱི་དུས་
་ཧྲིལ་བོ་དེ་ངོ་བོ་གཅིག་ཏུ་བལྟས་པ་ཡིན། ངས་བལྟས་
ཡུན་ཧྲིལ་བོ་དེ
ན། སློབ་མ་སུ་ཞིག་ཡིན་རུང་། ཁོས་བསླབ་གཞི་ཚང་མའི་ཐོག་
জা
ནས་དུས་རིམ་བྱེ་བྲག་པ་ཞིག་དུས་མཉམ་དུ་རྫོགས་མི་སྲིད་
སྙམ། དཔེར་ན། སློབ་མ་ཞིག་སྐད་ཡིག་གི་ཐད་ནས་བརྡ་དག་
དང་བརྡ་སྤྲོད་ཀྱི་ཤེས་བྱ་ལེན་པའི་ཞིབ་ཚགས་ཀྱི་དུས་རིམ་དུ་
སླེབས་པའི་སྐབས་སུ། ཚན་རིག་གི་བསླབ་གཞིའི་ཐད་ནས་ཁོ་
རང་འཆར་ཡན་དུས་རིམ་དུ་ཡོད་འོས་པ་ཡིན། སྐད་བརྡའི་
ཐད་ཀྱི་འཆར་ཡན་དུས་རིམ་དེ་ཁྱེའུས་སྐད་ཆ་བཤད་རྩལ་
སྦྱོང་བའི་སྐབས་ནས་མགོ་འཛུགས་པ་ཡིན་པས། འཚར་ལོངས་
འདིའི་དུས་རིམ་ཁག་སྔ་མོ་ནས་མགོ་བཙུགས་ཡོད་མོད། ཚན་
རིག་ནི་རྗེས་ནས་མ་གཏོགས་ཡོང་གི་མེད། དེ་བཞིན་དུ། བྱིས་
པ་ན་ཚོད་ཧ་ཅང་ཕྲ་བའི་སྐབས་སུ་ཞིབ་ཚགས་ཚན་རིག་གི་
བག་ཆགས་བཞག་ན། དེས་བྱིས་པའི་རང་སྟོབས་ནུས་པ་དང་
སྤྲོ་སྣང་འཇོམས་པའི་ཉེན་ཁ་ཆེ་བ་མ་ཟད། དེས་བྱིས་པའི་སྣང་
ངོ་རུ། སྐབས་དོན་བརྗོད་བྱ་དེར་དོན་སྙིང་ཅི་ཡང་མེད་པར་
འགྱུར་བའི་ཉེན་ཁ་ཆེ། དེའི་རྐྱེན་གྱིས། སྐད་བརྡའི་ཞིབ་ཚགས་
120བོད་འགྱུར་སློབ་གསོའི་ཀློག་དེབ།
དུས་རིམ་མགོ་བཙུགས་ནས་ཡུན་རིང་འགོར་བའི་རྗེས་སུ། ད་
གཟོད་ཚན་རིག་གི་འཆར་ཡན་དུས་རིམ་དེ་མགོ་འཛུགས་
དགོས་པ་ཡིན།
དུས་རིམ་རེ་རེའི་འོག་ཏུའང་རྦ་འཁོར་ཆུང་ཆུང་མང་བོ་
ཡོད་ལ། རྦ་འཁོར་ཆུང་ཆུང་རེ་རེ་ཡང་རིམ་པ་གསུམ་ལྡན་གྱི་
སྐོར་བ་ལས་གྲུབ་པ་ཡིན་ཞིང་། སྐོར་བ་དེ་དག་རང་ཉིད་ཀྱི་
འགྲོས་དང་བསྟུན་ནས་ཉི་མ་རེ་རེ་ནས་གཟའ་འཁོར་རེ་རེར
འཁོར་བཞིན་ཡོད། སྤྱོད་ཡུལ་མ་ངེས་པའི་བརྗོད་གཞི་འགའ
རེའི་གོ་བ་རགས་ཙམ་ལོན་ཞིང༌། འབྲེལ་ཡོད་ཀྱི་ཞིབ་ཆ་ལ་
བྱང་ཆུབ་རྗེས། ད་གཟོད་འབྲེལ་ཡོད་ཤེས་བྱའི་རྒྱབ་རྟེན་འོག་
ནས་བརྗོད་གཞི་ཧྲིལ་བོ་ལྷུ་སྒྲིག་དགོས་པ་ཡིན། རྒྱུན་མི་ཆད་
པར་སློབ་མའི་སྤྲོ་སྣང་སློང་བ་དང༌། རྒྱུན་མི་ཆད་པར་ཁོ་ཚོར་
ནུས་རྩལ་གསར་པ་འཐོབ་ཏུ་འཇུག་པ། རྒྱུན་མི་ཆད་པརཁོ་
ཚོའི་རྒྱལ་ཁའི་ངར་སེམས་སློང་བ་སོགས་བྱེད་མ་ཐུབ་ན། སློབ་
མའི་རིག་སྟོབས་འཚར་ལོངས་གཏན་ནས་མི་འབྱུང་ཞིང༌།
དེ་ནས་ཁོ་ཚོའི་སེམས་ཤུགས་ཆག་རྒྱུ་ཏན་ཏན་རེད། སྤྱིར་
བཏང་གི་ཆ་ནས་བཤད་ན། འདས་པའི་ལོ་ངོ་སུམ་ཅུའི་རིང་དུ།
དབྱིན་ཡུལ་གྱི་སློབ་ཆེན་ཁག་ཏུ་སློབ་མ་སྐྱེལ་བའི་འཚང་ཁ་དེ
བླ་འདར་བྱེད་ཅིག་ཡིན་མོད། འོན་ཀྱང༌། དེས་ཤེས་རིག་གི་རྒྱ
121སློབ་གསོའི་དམིགས་ཡུལ།
མཚོར་བགྲོད་པའི་རིག་སྟོབས་ཀྱི་གྲུ་གཟིངས་བཀག་ཡོད། ང་
ཚོའི་སློབ་གྲྭ་ཆེན་མོ་ཁག་ཀྱང་སློབ་གྲྭ་ཆུང་འབྲིང་ཁག་གི་བྱེད་
སྟངས་ཀྱི་རྗེས་སུ་འབྲངས་ནས། སློབ་གསོ་དེ་ཕམ་ཁ་ནས་ཕམ་
ཁའི་ཕྱོགས་སུ་འདེད་ཀྱི་ཡོད། དེའི་རྐྱེན་གྱིས། སྣང་བ་ཡང་ཞིང་
སྤྲོ་བ་རྒྱས་པའི་ང་ཚོའི་གཞོན་ནུ་རྣམས་བརྗོད་གཞི་གཞན་
པའི་སྟེང་དུ་ཁ་འཁོར་བཞིན་ཡོད་ལ། འདི་ལྟར་དུ། སློབ་གསོ་
ཐོབ་པའི་དབྱིན་ཡུལ་དེ་བསམ་བློ་གསར་པར་དགའ་བསུ་མི་
བྱེད་མཁན་ཞིག་ཏུ་འགྱུར་གྱི་ཡོད། ནམ་ཞིག་ལ། དམག་འཁྲུག་
ལས་གཞན་པའི་ང་ཚོའི་རྒྱལ་ཁབ་ཀྱི་རླབས་ཆེ་བའི་གྲུབ་
འབྲས་དེ། རྩེད་ཐང་གི་སྟེང་ནས་བླངས་པ་མ་ཡིན་པར། སློབ་
ཁང་གི་ནང་ནས་བླངས་པ་ཡིན་པའི་སྐབས་སུ། ད་གཟོད་ང་
ཚོ་ང་ཚོའི་སློབ་གསོའི་ལམ་ལུགས་ཐད་འདོད་པ་ཚིམ་ན་ཆོག་
གི་ཡོད།
ད་བར་ངས་རིག་སྟོབས་སློབ་གསོའི་སྟེང་བགྲོ་གླེང་བྱས་
པ་ཡིན་ལ། ངའི་དགག་སྒྲུབ་ཚང་མ་མདོ་རྩ་ཆུང་ཆུང་ཞིག་གི་
སྟེང་དུ་འབབ་ཀྱི་ཡོད། བརྒྱ་བཤད་ཚིག་གི་རྩ་བ་ནི། ང་ཚོའི་
སློབ་མ་ཚོ་ནི་སྲོག་ལྡན་གྱི་གང་ཟག་ཡིན་པ་ལས། མགོ་རྙོག་
སྒྲིག་རས་བཞིན་དུ་དུམ་བུ་སྣ་ཚོགས་སུ་གཏོར་ཆོག་པ་ཞིག་
མིན་པ་དེ་ཡིན། འཕྲུལ་འཁོར་གྱི་མ་ལག་ཅིག་སྐྲུན་སྐབས་སུ་
122བོད་འགྱུར་སློབ་གསོའི་ཀློག་དེབ།
དེའི་མཐུན་འགྱུར་གྱི་ནུས་ཤུགས་དེ་ཕྱི་ནས་ཡོང་བ་ཡིན་ཞིང་།
དེ་ནི་ལྷུ་ལག་རེ་རེ་བཞིན་དུ་བསྒྲིགས་ནས་ཡོང་དགོས་པ་ཞིག་
ཡིན། འོན་ཀྱང༌། སྐྱེ་ལྡན་གྱི་ཕུང་བོ་ནི་དེ་དང་རྩ་བ་ནས་མི་
འདྲ་བར། དེ་ནི་རང་འདུན་གྱིས་དེད་ནས་རང་སྟོབས་ཀྱིས་
འཚར་ལོངས་འབྱུང་བ་ཞིག་ཡིན། འདུན་པ་འདི་ཕྱི་རོལ་གྱི་
རྐྱེན་གྱིས་སློང་ཐུབ་པ་དང་སྣེ་ཁྲིད་ཐུབ་པ་ཞིག་ཡིན་ལ།
དེ་ཕྱི་
རོལ་གྱི་རྐྱེན་གྱིས་འཇོམས་ནུས་པའང་ཡིན། འོན་ཀྱང་། ཁྱོད་
རང་གིས་སྐུལ་སློང་དང་སྣེ་ཁྲིད་ག་ཚོད་བྱས་ཀྱང༌། གསར་
གཏོད་ཀྱི་འདུན་པ་དེ་སློབ་མ་རང་ཉིད་ཀྱི་ནང་སེམས་ནས་
ཡོང་དགོས་པ་ཞིག་ཡིན་ལ། འདི་ནི་གང་ཟག་སྒེར་བ་རེ་རེའི་
ཐུན་མིན་གྱི་མངོན་རྟགས་ཆེས་གལ་ཆེན་དེ་ཡིན། སློབ་གསོ་
ནི་གང་ཟག་སྒེར་བ་རེ་རེར་མི་ཚེའི་སྒྱུ་རྩལ་རྟོགས་སུ་འཇུག་
པའི་ལམ་སྟོན་ཡིན་ལ། ངས་སྐབས་འདིར་བཤད་བཞིན་པའི་
མི་ཚེའི་སྒྱུ་རྩལ་ཟེར་བའང༌། སྐྱེ་ལྡན་སྲོག་ཆགས་ཤིག་གིས་
རང་ཉིད་ལ་གདོང་གཏད་པའི་ཁོར་ཡུག་དངོས་ཀྱི་ཁྲོད་དུ
རང་ཉིད་ཀྱི་འཇོན་ནུས་ངོམ་པའི་ཕུན་སུམ་ཚོགས་པའི་བྱེད་
ལས་ཆ་ཚང་འཛོམས་པ་ལ་ཟེར་བ་ཡིན། འདི་ལྟ་བུའི་ཆ་ཚང་
བའི་འབྲས་བཟང་ནི། མི་སྒེར་གྱི་མི་མངོན་པའི་རང་གཤིས་ཀྱི་
སྔོག་འདོན་མ་བྱས་པའི་ནུས་པ་རྣམས་གོ་རིམ་ལྟར་སྒྲིག་པའི་
123སློབ་གསོའི་དམིགས་ཡུལ།
སྒྱུ་རྩལ་གྱི་ཚོར་ཤེས་ཡིན། འདི་ལྟར། ཚན་རིག་དང་སྒྱུ་རྩལ།
ཆོས་ལུགས་དང་ཀུན་སྤྱོད་ཚང་མ་གང་ཟག་དེའི་ནང་སེམས་
ཀྱི་རིན་ཐང་གི་ལྟ་བ་འདིའི་སྟེང་ནས་འཕེལ་ཡོང་བ་ཡིན། མི་
སྒེར་རེ་རེས་འཚོ་གནས་ཀྱི་འགྲུལ་བཞུད་རེ་རེ་མཚོན་གྱི་ཡོད་
(ལོཊ
ལ། མི་ཚེའི་སྒྱུ་རྩལ་ནི་འགྲུལ་བཞུད་འདིའི་ལམ་ཁྲིད་ཡིན།
རླབས་ཆེ་བའི་ཆོས་ལུགས་རེ་རེའི་ཆེས་ཐོག་མའི་བསམ་བློའི་
ཁྲོད་དུ། ཀུན་སྤྱོད་ཀྱི་ཚད་གཞི་ཞེས་པ་དེ་ལྟོས་མེད་ཀྱི་བཅས་
ཁྲིམས་སུ་འཛིན་པའི་བག་ཆགས་འདི་ལ་རྒོལ་བའི་ཆ་ངེས་
ཅན་འདྲེས་ཡོད། ཀུན་སྤྱོད་ཀྱི་ཚད་གཞི་ཞེས་པ་འདིར་ལྡོག་
ཕྱོགས་ནས་བལྟས་ཚེ། དེ་ནི་ཆོས་ལུགས་ཀྱི་དགྲ་བོ་ཆེ་ཤོས་དེ་
ཡིན། འཕགས་པ་ཕཱོལ་ལགས་ཀྱིས་ཞལ་ཆེམས་རྙིང་བའི་ནང་
གི <<བསླབ་ཁྲིམས>> ལ་དགག་པ་བརྒྱབ་ཡོད་ལ། དམ་པའི་
གསུང་རབ་ནང་གི <<འཕྲིན་བཟང་གི་གླེགས་བམ>> ནི་ཡ་ཧུ་
དཱ་པའི་ཆོས་ལུགས་གྲུབ་མཐའ་ལ་ཁ་གཏད་པའི་དགག་རྒྱག་
ཚ་ནན་ཡིན། ཆོས་ལུགས་གསར་པ་རེ་རེ་ནི་འདི་ལྟ་བུའི་འགལ་
ཟླ་དྲག་པོའི་འོག་ནས་འབྱུང་གི་ཡོད་ལ། ཆོས་ལུགས་ཀྱི་ཤུགས་
རྐྱེན་ཉམས་པ་དང་ཆབས་ཅིག་ཏུ་འགལ་ཟླ་དེ་ཡང་ཞི་ནས་
འགྲོ་བ་ཡིན། ཀུན་སྤྱོད་དང་ཆོས་ལུགས་སློབ་གསོ་ཡིས་འཚར་
ལོངས་སྤྱི་ཁྲིམས་ཀྱི་དབྱངས་འགྲོས་ལ་དོ་སྣང་བྱས་པའི་དགེ་
124བོད་འགྱུར་སློབ་གསོའི་ཀློག་དེབ།
མཚན་ལྟ་བུ་ཞིག་སློབ་གསོའི་ཆ་ཤས་གཞན་པ་གང་དུའང་
མཐོང་རྒྱུ་མེད། ཆོས་ལུགས་ཀྱི་བདེན་པ་སྒྲུབ་པའི་ཐབས་ལམ་
ཡང་དག་པ་དེ་ཅི་ཞིག་ཡིན་རུང༌། ཆ་ཤས་མ་རྫོགས་པའི་ཞིབ་
ཚགས་དུས་རིམ་གྱི་སྟེང་དུ་ཨུ་ཚུགས་རྒྱག་པ་ནི་ཆོས་ལུགས་དེ
འཆི་ལམ་དུ་འདེད་པ་ཡིན། ཆོས་ལུགས་ཀྱི་གསོན་སྟོབས་དེ
ཆོས་ལུགས་སློབ་གསོའི་དཀའ་སྤྱད་བརྒྱུད་ནས་ཡོང་བའི་ཆོས
ལུགས་ཀྱི་སྙིང་སྟོབས་ཀྱིས་བསྟན་ཡོད།
སློབ་གསོའི་ཁྲོད་ཀྱི་ཆོས་ལུགས་ཀྱི་གནད་དོན་དེ་ངའི་
སྐབས་དོན་གྱི་གཏམ་བཤད་ལ་མཚོན་ན་ཆེ་དྲགས་པའི་
བརྗོད་གཞི་ཞིག་རེད། ངས་འདིར་སྒྲུབ་བཞིན་པའི་རྩ་འཛིན་
རྣམས་བསམ་བློ་དོག་མོ་ཞིག་ནས་འཁྲུངས་པ་ཡིན་པའི་
དོགས་པ་སེལ་ཆེད་དུ། ངས་གོང་གི་གནད་དོན་དེ་གླེང་ཡོང་
བ་ཡིན། སྐབས་འདིར་ང་ཚོས་མི་ཚེའི་དུས་རིམ་མཐོན་པོའི་
ནང་གི་འཚར་ལོངས་དབྱངས་འགྲོས་ཀྱི་སྤྱི་ཁྲིམས་ལ་དབྱེ་
ཞིབ་བྱེད་བཞིན་པ་ཡིན་ཞིང་། དུས་རིམ་དེ་དབྱེ་ཞིབ་བྱེད་
སྐབས། ཐོག་མའི་རྟོགས་སད་དང་བར་གྱི་སྒྲིག་སྲོལ། མཐའ་
མའི་འབྲས་བུ་བཅས་ཚད་མཐོ་སར་བཟུང་ནས་དབྱེ་ཞིབ་བྱེད་
པ་ཡིན། ད་ལྟ་ངས་ནན་བརྗོད་བྱ་རྒྱུ་ནི། འཚར་ལོངས་ཀྱི་རྩ་
འཛིན་ནི་རང་སྟོབས་ཀྱིས་འཚར་ལོངས་འབྱུང་རྒྱུ་དེ་ཡིན། དེ་
125སློབ་གསོའི་དམིགས་ཡུལ།
ང་། རང་རྟོགས་ཀྱིས་གསར་རྟོགས་དང་རང་འགུལ་གྱིས་
སྒྲིག་བརྩི།
རང་འདུན་གྱིས་འབྲས་ལེན་ལ་ཟེར་བ་ཡིན། སྐབས་
འདིར་དགེ་རྒན་ལ་བྱེད་ལས་གཉིས་རྩེག་ཡོད། ཁོས་རང་ཉིད་
ཀྱི་རང་གཤིས་ཀྱི་བྲག་ཅ་ལ་བརྟེན་ནས་གཞན་རྒྱུད་ལ་ངར
སེམས་སློང་དགོས་ལ། ཁོས་ཤེས་བྱ་རྒྱ་ཆེན་ཞིག་དང་དགོས་
དམིགས་བརྟན་པོ་ཞིག་ལ་ཁོར་ཡུག་བསྐྲུན་དགོས། ཁོས་ཆུད་
ཟོས་སུ་གཏོང་བ་སྔོན་འགོག་བྱེད་དགོས་ལ། འཚོ་གནས་ཀྱི་
རིམ་པ་དམའ་ས་རུ་འདི་ནི་རང་བྱུང་གི་འཕེལ་འགྱུར་གྱི་ཆོས་
ཉིད། ཚན་རིག་དང་ཀུན་སྤྱོད། ཆོས་ལུགས་བཅས་ཀྱི་སྐབས་
དང་འདྲ་བར། ང་ཚོར་ཀུན་སློང་སྐྱེད་པའི་སྟོབས་ཤུགས་
མཐར་ཐུག་ནི་རང་ཉིད་ཀྱི་རིན་ཐང་ཚོར་བའི་ཚོར་བ་དང་
རང་ཉིད་ཀྱི་གལ་གནད་ཤེས་པའི་ཤེས་པ་ཡིན། རང་གཤིས་
དེ་རང་ཉིད་ཀྱི་ཁྱབ་ཁོངས་ལས་བརྒལ་ནས་འཕེལ་བར། སྒུལ་
ཤུགས་འདི་སོམ་ཉི་དང་མཚར་སྣང་། དད་གུས་དང་ཕྱག་
མཆོད། ཟང་ཟིང་གི་སྲེད་པ་བཅས་ཀྱི་ཚུལ་གྱིས་ཡོང་བ་ཡིན།
རིན་ཐང་ཚོར་བའི་ཚོར་བ་འདིས་མི་ཚེའི་སྟེང་དུ་འགན་ཁུར་
ལྕི་མོ་བཀལ་ཡོང་ཞིང་། ཚོར་ཤེས་འདི་མེད་ན། མི་ཚེ་ནི་གཞན་
དབང་དུ་གྱུར་བའི་དམའ་རིམ་སྲོག་ཆགས་ཀྱི་གྲས་སུ་ཕྱིར་
ལྷུང་འགྲོ། སྟོབས་ཤུགས་འདི་མངོན་སྟངས་ཆེས་གསལ་ཤོས་
126.
བོད་འགྱུར་སློབ་གསོའི་ཀློག་དེབ།
ནི་མཛེས་རྟོག་གི་ཚོར་བ་དང༌། སྐྱོན་མེད་ཡང་དག་གི་མཛེས་
པ་མངོན་འགྱུར་བྱུང་བའི་མཛེས་རྟོག་གི་ཚོར་བ་ཡིན། གནད་
དོན་འདིས་ངའི་སེམས་སུ། ང་ཚོའི་དེང་རབས་སློབ་གསོའི་
ཁྲོད་དུ་སྒྱུ་རྩལ་གྱི་བྱེད་ལས་ལ་དོ་སྣང་བྱས་པ་འདང་གི་ཨེ་
ཡོད་དམ་སྙམ་པའི་དྲི་བ་ཞིག་སླེབས་ཡོང་།
ང་ཚོའི་འདས་པའི་དུས་ཀྱི་སྒེར་གཉེར་སློབ་གྲྭ་ཁག་གི་
སློབ་གསོ་ནི་ཁྱིམ་ལ་རྒྱུ་འབྱོར་ལྡན་ཞིང་ཁྱིམ་ཚང་སློབ་གསོ་
བཟང་བའི་སློབ་མ་ཚོ་ལ་དམིགས་ཏེ་བཟོས་པ་ཡིན། ཁོ་ཚོ་
དབྱི་ཏ་ལི་དང་གྷི་རེ་སི། ཧྥ་རན་སི་བཅས་ལ་འགྲུལ་བཞུད་
བྱེད་ཅིང༌། ཁོ་ཚོའི་ཁྱིམ་ཚང་ནི་ནམ་རྒྱུན་མཛེས་སྡུག་གི་ཁྲོད་
དུ་བསྐྲུན་ཡོད། དེང་སང་གི་གཞུང་གཉེར་གྱི་དམའ་རིམ་དང་
འབྲིང་རིམ་སློབ་གྲྭའི་སློབ་གསོ་ལ་འདི་ལྟ་བུའི་མཐུན་རྐྱེན
འཛོམས་ཐབས་མེད་ཅིང་། མཐའ་ན་རྒྱ་ཇེ་ཆེར་བཏང་བའི་
སྒེར་གཉེར་སློབ་གྲྭ་ཁག་གི་སློབ་མ་མང་ཆེ་བར་ཡང་འདི་
ལྟ་བུའི་མཐུན་རྐྱེན་འཛོམས་ཀྱི་མེད། ང་ཚོས་མི་ཚེའི་སྙིང་
སྟོབས་ཁྲོད་དུ་སྒྱུ་རྩལ་ལྟ་བུའི་སྟོབས་ཤུགས་གལ་ཆེན་ཞིག་
མེད་པའི་དོན་དངོས་འདི་སྣང་མེད་དུ་གཏོང་མི་རུང་། ང་
ཚོའི་མཛེས་རྟོག་གི་ཚོར་བ་ཡིས་ང་ཚོར་རིན་ཐང་གི་རྟོགས་
པ་གསལ་བོ་སྤྲོད་ཀྱི་ཡོད། གལ་སྲིད་ཁྱོད་ཀྱིས་ཡན་ལག་འདི་
127སློབ་གསོའི་དམིགས་ཡུལ།
གཏུབ
པ་
ཡིན་ན། དེས་ང་ཚོའི་རིག་སྟོབས་གོ་རྟོགས་ཀྱི་མ་
ལག་ཧྲིལ་བོ་ཉམས་དམས་སུ་གཏོང་གི་རེད། སློབ་གསོའི་ཁྲོད་
དུ་རང་དབང་དགོས་ཞེས་པ་ཡང་རང་གཤིས་འཚར་ལོངས་
འབྱུང་བའི་གོ་རིམ་ཧྲིལ་བོར་དོ་སྣང་བྱེད་དགོས་པ་ལས་ནང་
ནས་སྣེ་གཅིག་ཀྱང་ཆད་མི་རུང་བའི་རྨང་གཞིའི་སྟེང་ནས་
བཤད་པ་ཡིན། འདིའི་དགོས་ངེས་རང་བཞིན་དེ་ཁྱོད་ཀྱིས་
འོལ་ཚོད་ཀྱིས་གད་སྙིགས་སུ་འཕེན་མི་རུང༌། དཔལ་འབྱོར་
གཙོ་བོར་འཛིན་པའི་དུས་སྐབས་འདིར། ང་ཚོའི་སློབ་གསོའི་
ཆ་ཤས་མང་བོ་ཞིག་མི་མཁོ་བར་སྨྲས་ནས། ཉུང་འཕྲི་དང་
དྲས་གཏུབ་བྱེད་དགོས་པར་བཤད་མཁན་མང་བོ་ཡོད། ཤེས་
བྱ་རྐྱང་བ་གཙིགས་སུ་འཛིན་པའི་ལམ་ལུགས་འཛུགས་པ་ནི་
ཕམ་ཉེས་ཀྱི་ས་བོན་འདེབས་པ་ཡིན་ལ། འདི་ནི་ཏན་ཏན་ང་
ཚོའི་གཞུང་གཉེར་སློབ་གྲྭའི་སྟེང་དུ་བྱུང་བའི་གནད་དོན་དེ་
ཡིན། ང་ཚོས་སློབ་མ་ཚོར་སྤྲོ་བ་སློང་བ་མ་གཏོགས་ཁོ་ཚོའི་
འདོད་པ་སྐོང་ཐུབ་ཀྱི་མེད། ལོ་རྒྱུས་ཀྱིས་ང་ཚོར། རྒྱལ་ཁབ
ཅིག་ཤེས་རིག་གི་ལམ་དུ་སྐྱོད་པའི་གོམ་པ་དང་པོ་ནི་སྒྱུ་རྩལ་
གྱི་མེ་ཏོག་བཞད་རྒྱུ་ཡིན་པ་གསལ་བོར་བསྟན་ཡོད། འདི་ལྟ་
བུའི་ལོ་རྒྱུས་ཀྱི་བདེན་པ་གདོང་བར་གཏུགས་ཀྱང༌། ང་ཚོས་
ད་དུང་ཡང་ང་ཚོའི་མི་དམངས་རྣམས་སྒྱུ་རྩལ་གྱི་ལམ་བུར་
128བོད་འགྱུར་སློབ་གསོའི་ཀློག་དེབ།
སྙེག་པའི་སྒོ་མོ་བརྒྱབ་ཡོད། ཐོག་མར་སྤྲོ་སྣང་སློང་ཞིང་དེ་
ནས་འདུན་པ་འཇོམས་པའི་སློབ་གསོའི་ལམ་ལུགས་འདི་ལྟ་
བུར་ཕམ་ཉེས་ཅིའི་ཕྱིར་འབྱུང་བཞིན་པ་ཡིན་ནམ་ཞེས་དྲི་བ་
འདོན་དགོས་དོན་འདུག་གམ། བྱེད་སྟངས་འདི་ཧྲིལ་བོའི་ཆེས་
གླེན་རྟགས་ཆེ་བའི་ཆ་ནི། ང་ཚོས་ཐོན་ཁུངས་ཆེན་པོ་བརླག་
མི་དགོས་པར།་ཆེས་སྟབས་བདེ་ཞིང་རྒྱུག་ཆེ་བའི་སྒྱུ་རྩལ་ཁྱབ་
ཁོངས་འགའ་ང་ཚོའི་མི་དམངས་ལ་ཉམས་སུ་མྱོང་དུ་འཇུག་
ཆོག་པ་དེ་ཡིན། ང་ཚོས་གཞི་རྒྱ་ཆེ་བའི་བཅོས་སྒྱུར་འདྲ་བྱས་
ན། གཅིག་བྱས་ན་ཆེས་ཚེགས་ཆེ་བའི་ལས་ཀ་དང་ལས་མེད་
ཀྱི་གནད་དོན་སེལ་ཐུབ་སྲིད་མོད། འོན་ཀྱང༌། དེས་མི་རེའི་ཆ་
སྙོམས་ཀྱི་ཡོང་འབབ་ནི་ཆེན་པོ་ཞིག་འཕར་དུ་འཇུག་མི་ཐུབ།
དེ་བས། དེའི་ཕྱོགས་ནས། ཁྱོད་ལ་མཚོན་ན་བསྐལ་བ་རྫོགས་
ལྡན་ལ་སྙེག་པའི་རེ་བའི་སྒོ་མོ་དེ་བརྒྱབ་ཡོད། དེ་ལས་ལྡོག་
སྟེ། ང་ཚོས་ང་ཚོའི་སློབ་གྲྭ་ཚོ་བེད་སྤྱད་ནས། ང་ཚོའི་སྤྱི་ཚོགས་
ཁྲོད་དུ་རོལ་དབྱངས་ལ་དགའ་བའི་མི་འགའ་རེ་དང༌། ཟློས་
གར་ལ་སྤྲོ་བའི་མི་འགའ་རེ། དབྱིབས་དང་ཁ་དོག་གི་མཛེས་
པ་ལས་བདེ་སྐྱིད་མྱོང་ཐུབ་པའི་མི་འགའ་རེ་གསོ་སྐྱོང་བྱེད་
པར་འབད་ན། དེ་ལ་ནི་དཀའ་ལས་ཆེན་པོ་མེད། ང་ཚོས་མི་
དམངས་ཀྱི་སྤྱིར་བཏང་གི་མི་ཚེའི་ཁྲོད་དུ་ནང་སེམས་ཀྱི་རེ་བ་
129སློབ་གསོའི་དམིགས་ཡུལ།
སྐོང་བའི་བརྒྱུད་ལམ་འདྲ་མིན་སྐྲུན་ཆོག གལ་སྲིད་ཁྱོད་ཀྱིས་
འདི་ལྟར་བསམ་བློ་ཆེས་སྟབས་བདེས་བཏང་བ་ཡིན་ན། ཁྱོད་
ཀྱིས་ཕྱི་དངོས་པོའི་ཐོན་ཁུངས་ཀྱིས་མི་འདང་བ་ནི་སྣང་མེད་
དུ་གཏོང་དུ་རུང་བ་ཡིན་པ་ཚོར་ཐུབ། ཁྱོད་ཀྱིས་དེ་ལྟར་བྱས་
ནས་མི་དམངས་ཀྱིས་ཀྱང་སྒྱུ་རྩལ་གྱིས་རང་ཉིད་ལ་དགའ་སྐྱོ་
ཆགས་སྡང་གི་ཚོར་བ་སྦྱིན་ཐུབ་པ་རྟོགས་པའི་ཚེ་ན། དེ་དུས་
ཁྱོད་ཚོའི་མངོན་མཁྱེན་པ་ཚོ་དང་ཆོས་པ་ཚོ། སྲིད་སྐྱོང་མི་སྣ་
ཚོས་མི་དམངས་ལ་འགྱུར་མེད་ཀྱི་དད་པ་དགོས་རབས་དང་
གཡོལ་མེད་ཀྱི་འགན་སེམས་དགོས་རབས། གཡོ་མེད་ཀྱི་རྒྱལ་
གཅེས་དགོས་རབས་སོགས་བཤད་དུས། ཚིག་ཁོག་ཏུ་ཤར་བ་
ཁ་ནས་ཕུད་བདེ་བོ་ཡོད་རྒྱུ་མ་རེད་མི་འདོད་དམ།
དུས་རབས་བར་མ་མཇུག་རྫོགས་ནས་རིག་རྩལ་དར་
བསྐྱར་གྱི་ཉི་འོད་དགུང་ལ་འཚེར་ཞིང་། རྒྱ་མཚོའི་ཕ་རོལ་གྱི་
འཇིག་རྟེན་གསར་པ་ཞིག་གིས་འཆར་ཡན་ལ་འབོད་བརྡ་
ལྷང་ལྷང་དུ་གཏོང་བཞིན་པའི་དུས་སྐབས་ཤིག་ཏུ། རྩོམ་པ་བོ་
ཤེག་སི་ཕེར་ལགས་ཀྱིས། ཞིང་གྲོང་གི་མཛེས་སྡུག་དང་མི་ཚེ་
ཡི་ལྟད་མོའི་ཁྲོད་དུ་འཚོ་བ་སྐྱེལ་བཞིན་པའི་དབྱིན་ཡུལ་གྱི་
མི་དམངས་ལ་ཟློས་གར་འཁྲབ་གཞུང་བརྩམས་པ་རེད། དེང་
སང་ང་ཚོའི་མིག་སྔར་ཡོད་པ་ནི། ཚན་རིག་གི་དུས་སྐབས་སུ་
130བོད་འགྱུར་སློབ་གསོའི་ཀློག་དེབ།
འཚོ་བ་སྐྱེལ་བཞིན་པའི་གྲོང་རྡལ་དུ་འདུས་པའི་མི་ཚོགས་
རེད། གལ་སྲིད་ང་ཚོས་དུས་རབས་གསར་པ་འདི་རུ་ཐབས་
ལམ་གསར་པར་བརྟེན་ནས། ང་ཚོའི་མི་དམངས་ཀྱི་མི་ཚེའི་
སྙིང་སྟོབས་སྲུང་འཛིན་བྱེད་མ་ཐུབ་ན། ང་ཚོའི་མི་དམངས་
ཀྱི་ཁྲོད་དུ་འདོད་པ་མ་ཁེངས་པའི་སེམས་ཁམས་ཀྱི་མཚོ་མོ་
འཁྱིལ་ནས། ནམ་ཞིག་ལ་ཨུ་རུ་སུ་རྒྱལ་ཁབ་ཀྱི་ལས་དབང་
དེ་ང་ཚོ་དབྱིན་ཡུལ་གྱི་ཐོག་ཏུ་འབྱུང་རྒྱུ་ཡིན་པ་ནི་དུས་ཚོད་
སྔ་ཕྱི་ཙམ་གྱི་ཁྱད་པར་རེད། མ་འོངས་ལོ་རྒྱུས་འབྲི་མཁན་
ཚོས་འཇིག་ཟིན་པའི་ང་ཚོའི་རྒྱལ་ཁབ་ཀྱི་དུར་བྱང་གི་སྟེང་དུ།
“རྒྱལ་ཁབ་འདི་འཇིག་པའི་རྒྱུ་རྐྱེན་ནི། ཁོ་ཚོའི་སྲིད་སྐྱོང་མི་སྣ་
ཚོར་ནང་སེམས་གཙོའི་བློ་མིག་གིས་ལྡོངས་ཤིང༌། ཕྱི་དངོས་
གཙོའི་དཔུང་ལག་གིས་རྡུམ་ལ། ད་དུང་དེའི་སྟེང་དུ། སྲིད་
ཀྱི་འདུན་སར་ཕྱི་ཚུལ་རིང་ལུགས་དར་དྲགས་པས་ཡིན་ནོ།།”
ཞེས་འབྲི་རྒྱུ་རེད་དོ།།
131སློབ་གསོའི་དམིགས་ཡུལ།
ལེའུ་བཞི་བ།
ལག་རྩལ་སློབ་གསོ་དང༌།
དེ་དང་ཚན་རིག་དང་རྩོམ་རིག་བར་གྱི་འབྲེལ་བ།བོད་འགྱུར་སློབ་གསོའི་ཀློག་དེབ།
གཏམ་བཤད་འདིའི་བརྗོད་གཞི་ནི་ལག་རྩལ་སློབ་
གསོའི་སྐོར་ཡིན། སྐབས་འདིར་ངས་ལག་རྩལ་སློབ་གསོའི་ཁྱད་
ཆོས་གཙོ་བོ་དང་དེ་དང་རིག་ཚན་སློབ་གསོའི་བར་གྱི་འབྲེལ་
བའི་སྐོར་ལ་ཞིབ་འཇུག་བྱེད་རྒྱུ་ཡིན། ཞིབ་འཇུག་འདི་ལྟ་བུས་
ང་ཚོའི་རྒྱལ་ཡོངས་ལག་རྩལ་སློབ་གསོའི་སློབ་ཁྲིད་མ་ལག་
སྤྱོད་དུ་རུང་བ་ཞིག་གྲུབ་པར་མཐུན་རྐྱེན་སྐྲུན་སྲིད། ལག་རྩལ་
བསླབ་གཞི་ཕལ་ཆེ་བའི་ནང་དུ་རྩིས་རིག་ཡོད་པའི་རྐྱེན་གྱིས།
འདི་ནི་རྩིས་རིག་དགེ་རྒན་ཚོའི་ཁྲོད་དུ་ཚ་ཚ་འུར་འུར་དུ་སློང་
བཞིན་པའི་གནད་དོན་ཞིག་ཡིན།
ང་ཚོས་མི་རིང་བའི་མ་འོངས་པའི་ནང་དུ་གྲུབ་འབྲས་
ཅི་ཞིག་ལེན་རྒྱུའི་ཐད་རེ་བ་ག་འདྲའི་མངོན་ཆུང་ཞིག་བརྒྱབ་
རུང་། ང་ཚོས་སྒྲུབ་འདོད་པའི་བྱ་གཞག་དེའི་ཐད་དུ་འཛིན་
འོས་པའི་ང་ཚོའི་ཕུགས་བསམ་གྱི་སེམས་ཁམས་དེ་གང་ཡིན་
ཐག་གིས་མ་ཆོད་པར། ང་ཚོ་གྲོས་བསྡུར་འདིའི་སྟེང་དུ་འོལ་
ཚོད་ཀྱིས་ལྡིང་བས་ཕན་པ་ཅི་ཡང་མེད།
འགྲོ་བ་མིའི་རིགས་འདི་ཕུགས་བསམ་ལ་ཞེད་ཀྱི་
ཡོད་ཅིང༌། དེའི་རྐྱེན་གྱིས། འགྲོ་བ་མིའི་རིགས་ཀྱི་ཕུགས་
བསམ་གྱི་སྤྱི་འགྲོས་དེ། དེང་རབས་ཀྱི་ཟློས་གར་བསྟན་
133པ་
སློབ་གསོའི་དམིགས་ཡུལ།
བ ཅོ ས ་ རྩོ མ ་ པ ་ བོ ་ ཞི ག ་ གི ས་ཆོས་པ་སྨྱོན་པ་ཞིག་གི་ཁ་
ནང་དུ་འདི་ལྟར་བཞག་ཡོད། “ངའི་རྨི་ལམ་དུ་རྒྱལ་ཁབ་
ཅིག་ཡོད་ཅིང་། རྒྱལ་ཁབ་དེར་སྲིད་སྡེ་ནི་ཆོས་སྡེ་ཡིན་
ལ། ཆོས་སྡེ་ནི་མི་དམངས་ཡིན། འདི་ནི་ངོ་བོ་གཅིག་
གི་རྣམ་པ་གསུམ་དང་། རྣམ་པ་གཅིག་གི་ངོ་བོ་གསུམ་
ཡིན། ངའི་རྨི་ལམ་དུ་སྐྱིད་སྡུག་ཚོགས་པ་ཞིག་ཡོད་ཅིང༌།
ཚོགས་པ་དེར་ངལ་རྩོལ་ནི་རོལ་རྩེད་ཡིན་ལ། རོལ་རྩེད་ནི
འཚོ་བ་ཡིན། འདི་ནི་ངོ་བོ་གཅིག་གི་རྣམ་པ་གསུམ་དང༌། རྣམ་
པ་གཅིག་གི་ངོ་བོ་གསུམ་ཡིན། ངའི་རྨི་ལམ་དུ་ལྷ་ཁང་ཞིག་
ཡོད་ཅིང༌། ལྷ་ཁང་དེའི་ནང་གི་ཆོས་པ་དེ་ཕྱག་མཆོད་བྱེད་
མཁན་ཡིན་ལ། ཕྱག་མཆོད་བྱེད་མཁན་དེ་ཕྱག་མཆོད་བྱེད་
ཡུལ་ཡིན། འདི་ནི་ངོ་བོ་གཅིག་གི་རྣམ་པ་གསུམ་དང་། རྣམ་པ་
གཅིག་གི་ངོ་བོ་གསུམ་ཡིན། ངའི་རྨི་ལམ་དུ་ལྷ་ཆེན་ཞིག་ཡོད་
ཅིང་། ལྷ་ཆེན་དེའི་འོག་ཏུ་འཚོ་བ་ཡོད་ཚད་མིའི་རིགས་ཡིན་
ལ། མིའི་རིགས་ཡོད་ཚད་ལྷ་རིགས་ཡིན། འདི་ནི་ངོ་བོ་གཅིག་
གི་རྣམ་པ་གསུམ་དང་། རྣམ་པ་གཅིག་གི་ངོ་བོ་གསུམ་ཡིན།
མདོར་ན། འདི་ནི་སྨྱོན་པ་ཞིག་གི་རྨི་ལམ་ཡིན།”
གཏམ་བརྗོད་དུམ་པ་འདིའི་ནང་གི་ངས་དོ་སྣང་སློང་
འདོད་པའི་གནད་འགག་ནི། “ངའི་རྨི་ལམ་དུ་སྐྱིད་སྡུག་ཚོགས་
134པ་ཞིག་ཡོད་ཅིང་།
བོད་འགྱུར་སློབ་གསོའི་ཀློག་དེབ།
ཚོགས་པ་དེར་ངལ་རྩོལ་ནི་རོལ་རྩེད་ཡིན་
ལ། རོལ་རྩེད་ནི་འཚོ་བ་ཡིན།” ཞེས་པའི་ཚན་པ་འདིར་བསྟན་
ཡོད། འདི་ནི་ཆེས་ཕུགས་བསམ་རང་བཞིན་གྱི་ལག་རྩལ་སློབ་
གསོ་དེ་ཡིན། འོན་ཀྱང་། ལུས་ཁམས་ངལ་དུབ་དང་སེམས་
ཁམས་ཡིད་མུག་གི་ཁྲོད་དུ་ལུས་པའི་ངལ་རྩོལ་མི་དམངས་ས་
ཡ་མང་བོའི་གནས་ཚུལ་དང༌། དེ་ནས་ཁོ་ཚོ་ལས་ཀར་བཀོལ་
བའི་སྦྱིན་བདག་ཚོའི་བྱེད་སྟངས་སོགས། ང་ཚོའི་མིག་མདུན་
དུ་བཤམས་པའི་དོན་དངོས་ལ་གཞིགས་ཚེ། གོང་བཀོད་ཀྱི
ཕུགས་བསམ་དེ་ནི་ཅི་འདྲའི་རྒྱང་རིང་དང་དེ་འདྲའི་ལྐོག་
གྱུར་ཞིག་ཏུ་སྣང་ཨང་། ངས་འདིར་སྤྱི་ཚོགས་དཔྱད་བརྗོད་
སྤེལ་བཞིན་པ་མ་ཡིན་པར། ངས་འདི་ལྟར་འདྲེན་པ་ནི་ང་ཚོའི་
སྤྱི་ཚོགས་ནི་གོང་བཀོད་ཀྱི་ཕུགས་བསམ་དང་རྒྱང་ཐག་ཧ
ཅང་རིང་ངོ་ཞེས་ཟེར་འདོད་པ་ཡིན། ད་དུང་ང་ཚོས་གསལ་
བོར་ཤེས་པ་ནི། སྦྱིན་བདག་སུ་ཞིག་གིས་ཀྱང་ལས་གྲྭ་རུ་ངལ་
རྩོལ་དེ་རོལ་རྩེད་དུ་བརྩིས་ནས་སོང་ན། ཁོ་ཕམ་ཉེས་སུ་འགྲོ་
བ་ནི་གཏན་འཁེལ་རེད།
རྟོག་སྒྲུང་དང་དངོས་ཡོད་གང་དུ་ཡང་། འགྲོ་བ་མིའི་
རིགས་ཀྱི་སྟེང་དུ་བཏང་བའི་མཐུ་ངན་ནི། འགྲོ་བ་མིའི་རིགས་
འདི་རང་ཉིད་ཀྱི་རྔུལ་ཁྲག་ལ་བརྟེན་ནས་འཚོ་བ་རོལ་དགོས་
135སློབ་གསོའི་དམིགས་ཡུལ།
པ་དེ་ཡིན། འོན་ཀྱང༌། གནས་ལུགས་དང་ཀུན་སྤྱོད་ཀྱི་མངོན་
རྟོགས་ཀྱིས་མདུན་སྐྱོད་ཀྱི་རྩ་བ་དེ་མཐུ་ངན་འདིའི་ནང་དུ་
ཟུག་ཡོད་པ་རྟོགས་ཡོད། ཡེ་ཤུ་ཆོས་ལུགས་ཀྱི་བྷེ་ནེ་ཌིག་གྲུབ་
མཐའི་གནའ་དུས་ཀྱི་གྲྭ་པ་ཚོས། རང་ཉིད་སྟོན་པ་ཡེ་ཤུའི་སྐུའི་
མཛད་པའི་ཕྱག་རོགས་སུ་བསྒོམས་ནས། ངལ་རྩོལ་ལ་སྤྲོ་བས་
འཇུག་གི་ཡོད།
ལྟ་བ་འདིའི་ཐད་ཀྱི་ཆོས་ལུགས་ཀྱི་ཕྱི་ཤུན་བཀོག་པ་ན།
དེའི་ཕུགས་ཀྱི་བསམ་བློ་གཙོ་བོ་དེ་དམར་རྗེན་དུ་བུད་ཡོང་
ཞིང༌། དེ་ནི། ངལ་རྩོལ་ལ་རིག་སྟོབས་དང་ཀུན་སྤྱོད་ཀྱི་ལྟ་
བའི་ཟུངས་ཁྲག་བསྣན་ནས་བདེ་སྐྱིད་དུ་བསྒྱུར་ན། དེ་ཉིད་
ངལ་དུབ་དང་ན་ཟུག་ལས་རྣམ་པར་རྒྱལ་ཐུབ་པ་དེ་རེད། ང་
ཚོ་མི་རེ་ངོ་རེས་རང་ཉིད་མི་སྒེར་གྱི་མཐོང་སྣང་དང་བསྟུན་
ནས། སྤྱི་འགྲོས་རགས་རིམ་འདི་ཇེ་ཞིབ་ཇེ་རྒྱས་སུ་གཏོང་ཆོག་
ལ། ཇི་སྲིད་ཁྱོད་ཀྱིས་འདིའི་རྩ་བའི་རྩ་དོན་མ་བརླགས་བར་
དུ། དེ་སྲིད་ཁྱོད་ཀྱིས་འདིར་རྒྱས་བཤད་ཅི་འདོད་རྒྱག་ཀྱང་
རུང་། ཁྱོད་ཀྱིས་སྤྱི་འགྲོས་འདི་ལ་རྣམ་པ་གང་གི་ལམ་ནས་
རྒྱས་བཤད་བྱས་རུང་། འདི་ནི་ནམ་ཡང་ངལ་རྩོལ་མི་དམངས་
ཀྱི་རེ་བ་ཁོ་ན་དེ་ཡིན་ཞིང་། དེ་ནི་ལག་རྩལ་སློབ་གསོའི་དགེ་
རྒན་རྣམས་དང་ཁྱབ་ཁོངས་འདིའི་ནང་གི་གནད་ཡོད་མི་སྣ་
136བོད་འགྱུར་སློབ་གསོའི་ཀློག་དེབ།
ཚོའི་ལག་ཏུ་ཡོད་པས། ང་ཚོའི་རྒྱལ་ཁབ་འདིར་འགྱུར་བ་གང་
འདྲ་བཏང་ནས། གནའ་དུས་ཀྱི་གྲྭ་པ་དེ་ཚོའི་སྙིང་སྟོབས་དེ་ང་
ཚོའི་ངལ་རྩོལ་མི་དམངས་ལ་ཇི་ལྟར་སྤྲོད་མིན་དེ་ཡང་ཁོ་ཚོའི་
ལག་ཏུ་ཡོད།
ང་ཚོའི་རྒྱལ་ཁབ་འདིའི་ད་ལྟའི་ཁ་ཚ་དགོས་གཏུགས་སུ་
གྱུར་བའི་དགོས་མཁོ་ནི་ལག་རྩལ་ལྡན་པའི་ལས་ཀ་པ་དང་།
གསར་གཏོད་ཀྱི་རིག་པ་ལྡན་པའི་མི་སྣ། འཕེལ་རྒྱས་ཀྱི་བསམ་
བློ་གསར་པར་དོ་སྣང་བྱེད་པའི་སྦྱིན་བདག་བཅས་ཡིན།
འདི་ལྟ་བུའི་ཡིད་སྨོན་འཆོར་ཡུལ་གྱི་གྲུབ་འབྲས་ལོན་
པར་ཐབས་ལམ་གཅིག་ཁོ་ན་མ་གཏོགས་མེད། དེ་ནི་རང་ཉིད་
ཀྱི་ལས་ཀ་ལ་དགའ་ཞེན་ཡོད་པའི་ལས་ཀ་པ་དང་ཚན་རིག་
པ། སྦྱིན་བདག་བཅས་ཡིན། ང་ཚོར་རྒྱུས་མངའ་ཡོད་པའི་སྤྱིར་
བཏང་གི་མིའི་རང་གཤིས་ཀྱི་སྟེང་ནས་ང་ཚོས་གནད་དོན་
འདི་ལ་དབྱེ་ཞིབ་བྱེད་ཆོག ངལ་དུབ་དང་སུན་སྣང་གི་ནང་དུ་
ལྷུང་བའི་མི་ཞིག་ལ་ལག་རྩལ་ག་ཚོད་ཡོད་ཀྱང་། ཁོས་རིམ་པ་
དང་པོའི་ཚད་ལ་སླེབས་པའི་ཐོན་རྫས་མང་བོ་ཞིག་ཐོན་སྐྱེད་
ཐུབ་ཀྱི་རེད་དམ། ཁོས་རང་ཉིད་ཀྱི་ཐོན་འབོར་ལ་ཚད་བཟུང་
སྟེ། གོ་མི་ཆོད་པའི་ལས་ཀ་ཁོ་ན་ལས་ནས། ཞིབ་བཤེར་ལས་
གཡོལ་ཐབས་ཁོ་ན་བྱས་ནས་འདུག་རྒྱུ་རེད་ལ། ཁོ་ནི་ལས
137སློབ་གསོའི་དམིགས་ཡུལ།
ཡུལ་གྱ་གནས་སྟངས་ལ་གདུང
ཤེས་པའི་ཁོར་ཡུག་ཅིག་གིས་དབང་དུ་བསྒྱུར་བའི། ལག་ལེན་
དུ་བསྟར་མི་རུང་བའི་གསར་བརྗེའི་བསམ་བློ་དང་ཡིད་ཆད་
ཀྱི་ལྟེ་བ་རུ་འགྱུར་རྒྱུ་རེད། ང་ཚོ་ང་ཚོའི་མདུན་དུ་ཡོང་བཞིན་
ཡོད་སྲིད་པའི་དུས་ངན་དང་འཕྲད་དུས། གལ་སྲིད་ང་ཚོས་
དམུ་རྒོད་ཀྱི་གསར་བརྗེའི་གྱེན་ལངས་ཤིག་སློང་བར་རེ་སྨོན་
རྒྱག་གི་ཡོད་ན། ད་གཟོད་ལག་རྩལ་སློབ་གསོ་རྒྱ་ཁྱབ་ཏུ་སྤེལ་
ནས། བྷེ་ནེ་ཌིག་གི་ཕུགས་བསམ་སྣང་མེད་དུ་ཐོངས་དང༌། དེ་
དུས་སྤྱི་ཚོགས་ཀྱིས་རང་སྡུག་རང་གིས་ཉོ་རྒྱུ་རེད།
དེ་བཞིན་དུ། དགའ་སྤྲོའི་སེམས་ཀྱི་གཡོ་འགུལ་ནི་གསར་
གཏོད་ཀྱི་ཤེས་རབ་ལ་གསོན་ཤུགས་རྒྱས་པའི་ཞིང་ས་ཡིན། དེ་
བས། “དགོས་མཁོ་ནི་གསར་གཏོད་ཀྱི་སྐྱེད་མ་ཡིན།” ཞེས་པ་
ནི་འོལ་ཚོད་ཀྱི་གཏམ་དཔེ་ཞིག་རེད། དེ་ལས། “དགོས་མཁོ་
ནི་སྙིང་བོ་མེད་པའི་གཡོལ་གཟུར་གྱི་སྐྱེད་མ་ཡིན།” ཞེ་ན
ཅུང་དོན་དངོས་དང་ཁ་ཐག་ཉེ། དེང་རབས་གསར་གཏོད་ཀྱི་
འཕེལ་རྒྱས་ཀྱི་རྨང་གཞི་ནི་ཚན་རིག་ཡིན་ལ། ཚན་རིག་ཕལ་
ན་
མོ་ཆེ་ནི་སྤྲོ་སྣང་ལྡན་པའི་རིག་སྟོབས་ཀྱི་འཚར་སྣང་ལས་
འཚར་ལོངས་བྱུང་བ་ཤ་སྟག་རེད།
དོ་སྣང་བྱེད་ཡུལ་གསུམ་པ་ནི་སྦྱིན་བདག་ཡིན་ཞིང་།
138བོད་འགྱུར་སློབ་གསོའི་ཀློག་དེབ།
ཁོ་ཚོའི་བྱེད་ལས་ནི་ཁེ་ལས་གཉེར་རྒྱུ་དེ་རེད། ཚོང་ལས་ལམ་
འགྲོ་རྒྱུག་བཞིན་པའི་སྦྱིན་བདག་སྟེ། འཛམ་གླིང་གི་ག་ས་གང་
དུ་ཚོང་འབྲེལ་ཡོད་ཅིང༌། སྔ་ས་ནས་ཕྱུག་པོར་གྱུར་ཟིན་པའི་
ཁེ་ལས་པ་རྣམས་ལ་ཚང་མས་རེ་ལྟོས་བྱེད་བཞིན་པ་གསལ་བོ་
རེད། ཚོང་ལས་ནི་རྦ་རླབས་ལྟར་ཡང་མཐོ་ཡང་དམའི་བརྒྱུད་
རིམ་རྒྱུན་མི་ཆད་པ་ཞིག་ཡིན་པ་ནི་སྨོས་མེད་རེད། འོན་ཀྱང་།
རྒྱ་ཆེ་བའི་ཚོང་ལས་སྡེ་ཁག་སྤྱིའི་ལུས་ཁམས་རྒུད་ཡོད་དུས།
ཚོང་ལས་དར་རྒྱས་འབྱུང་བར་རེ་བ་ནི་ངལ་བ་འབྲས་མེད་
ཡིན། གལ་སྲིད་མི་འདི་དག་གིས་རང་ཉིད་ཀྱི་ཚོང་ལས་ནི་
ཕན་ཚུན་འབྲེལ་མ་ཆགས་པའི་མི་ཚེའི་གོ་སྐབས་གཞན་པ་
ལེན་པའི་བརྒྱུད་ལམ་ཙམ་དུ་འདོད་ཡོད་ན། དེ་ནི་ཁོ་ཚོར་
བག་ཟོན་གྱི་ཡོབ་གཟེར་མེད་པའི་རྟགས་ཡིན། ཁོ་ཚོའི་ཚོང་
ལས་ད་སྔ་ལམ་འགྲོ་རྒྱུག་བཞིན་ཡོད་ཅིང་། ཁོ་ཚོའི་ད་ཡོད་ཀྱི་
ཚོང་དོན་ལས་གཞིའི་སྒུལ་ཤུགས་ཀྱིས་ཁོ་ཚོའི་དཔལ་འབྱོར་གྱི་
འཁོར་སྐྱོད་དེ་ད་དུང་མུ་མཐུད་དུ་དེད་ནས་འགྲོ་རྒྱུ་རེད་ལ།
ཁོ་ཚོས་ནི་ངེས་གཏན་མ་ཡིན་པའི་ཐབས་ལམ་གསར་པ་བེད་
སྤྱོད་གཏོང་བར་ཁ་ཡ་བྱེད་རྒྱུ་མ་རེད། ཁོ་ཚོའི་རྣམ་ཤེས་ངོ་མ་
དེ་ཁོ་ཚོའི་འཚོ་བའི་ངོས་གཞན་པ་དེ་ན་ཡོད། དངུལ་ལོར་ལ་
ཆགས་ཞེན་ཆེ་བ་དེས་ཁོ་ཚོའི་སྤར་ཁ་ཇེ་དམ་དུ་གཏོང་རོགས་
139སློབ་གསོའི་དམིགས་ཡུལ།
བྱེད་ཀྱི་རེད་མ་གཏོགས་དོན་དམ་པའི་ཁེ་ལས་གཉེར་རོགས་
བྱེད་ཀྱི་མ་རེད། འགྲོ་བ་མིའི་རིགས་ཀྱི་རེ་བའི་འོད་སྣང་འབྱུང་
ཁུངས་དེ་རང་ཉིད་ཀྱི་ལག་ཐོག་གི་ལས་ཀར་སྤྲོ་སྣང་ཡོད་པའི་
བཟོ་པ་ཚོ་ཡིན་པ་ལས། སྨན་ཁང་འགའ་རེ་འཛུགས་རྒྱུའི་ཆེད་
དུ་ཚོང་ལས་སུན་བྱེད་རེ་རྒྱག་པའི་ཚོང་པ་ཚོ་མ་རེད།
མཇུག་མཐར། ཇི་སྲིད་སྦྱིན་བདག་དང་ཚོང་པ་ཚོས་རང་
ཉིད་ནི་མང་ཚོགས་ཀྱི་ལག་ནས་སྒོར་མོ་བཙིར་བའི་སེམས་
མེད་ཀྱི་ལས་འགུལ་ཞིག་གི་ཆ་ཤས་ཡིན་པའི་འདུ་ཤེས་འཛིན
པ་དེ་སྲིད་དུ། བཟོ་ལས་ཀྱི་ཞི་བདེའི་སྐྱ་རེངས་ཤར་བའི་གོ་
སྐབས་གཏན་ནས་མེད། ལས་ཀའི་ལྟ་བ་རྒྱ་ཇེ་ཆེར་བཏང་ནས།
སྤྱི་ཚོགས་ཞབས་ཞུའི་མ་ལག་ཚད་ལྡན་བསྐྲུན་པ་ན། ད་གཟོད་
མཛའ་བརྩེ་མཉམ་འབྲེལ་གྱི་རྨང་གཞི་བརྟན་པོ་ཚུགས་ཡོང་
བ་ཡིན།
བགྲོ་གླེང་འདིའི་སྟེང་ནས་ང་ཚོས་སྤྱི་སྡོམ་འགོད་ཐུབ་
པ་ནི། སྦྱིན་བདག་དང་ཚོང་པ་སུ་ལ་མཚོན་ནའང༌། རྒྱལ་
ཁབ་འདིའི་དངོས་ཡོད་དགོས་མཁོ་སྐོང་བའི་ལག་རྩལ་དང་
འཕྲུལ་ལས་སློབ་གསོ་ནི། ལག་བསྟར་བྱ་རྒྱུའི་རྩ་འཛིན་དང་
མཁོ་འདོན་བྱ་རྒྱུའི་ཞབས་ཞུ་གང་གི་ཐད་ནས་ཀྱང་བློ་འབྱེད་
བསམ་བློ་དངོས་སུ་བརྩིས་ནས། ངེས་པར་དུ་གུ་ཡངས་ཀྱི་
140བོད་འགྱུར་སློབ་གསོའི་ཀློག་དེབ།
བསམ་བློའི་ཐོག་ནས་འཆར་གཞི་འགོད་དགོས། འདི་ལྟ་བུའི་
སློབ་གསོའི་ཁྲོད་དུ། དབྱིབས་རྩིས་དང་སྙན་ངག་གཉིས་ཀའང་
འཕང་འཁོར་སྟེགས་བུ་ལྟར་གལ་ཆེ་བ་གཅིག་མཚུངས་ཡིན།
ལྷ་སྒྲུང་ནང་གི་མཚན་ཉིད་རིག་པའི་སློབ་དཔོན་ཕི་ལེ་ཊོ་
ལ་རིག་ཚན་སློབ་གསོའི་ཁྲོད་དུ་གོ་གནས་ག་འདྲ་ཡོད་པ་དེ་
བཞིན་དུ། འཕགས་པ་བྷེ་ནེ་ཌིག་ལ་ལག་རྩལ་སློབ་གསོའི་ཁྲོད་
དུ་གོ་གནས་གལ་ཆེན་ཡོད། ང་ཚོས་ང་ཚོར་མངོན་སུམ་གྱི་མི་
འདི་གཉིས་ཀྱི་མངོན་སུམ་གྱི་བསམ་བློ་དེ་ཕྱོགས་སུ་མ་ལྷུང་
བར་མཚོན་པའི་དགོས་ངེས་ཤེས་ཚད་ཡོད་མེད་ཐད་སེམས་
ཁྲལ་བྱེད་དགོས་དོན་མེད། ཁོང་གཉིས་ནི་དགག་སྒྲུབ་ཀྱི་རྩོད་
གཞིའི་ནང་དུ་དཔེ་མཚོན་གྱི་མི་སྣར་བཀོད་པ་ཙམ་ཡིན། ང་
ཚོས་ད་སྐབས་སློབ་དཔོན་ཕི་ལེ་ཊོ་ནི་ཁོང་ཉིད་ཀྱིས་བློ་འབྱེད་
བྱས་པའི་རིག་གནས་བྱེ་བྲག་པའི་ཁྲོད་ནས་གདེང་འཇོག་བྱེད་
བཞིན་པ་ཡིན།
རིག་ཚན་སློབ་གསོའི་སྙིང་བོ་གཅིག་ནི། འདི་ནི་བསམ་བློ་
དང་མཛེས་རྟོག་ལ་གདེང་འཇོག་བྱེད་པའི་སློབ་གསོ་ཡིན་པ་
དེ་ཡིན། སློབ་གསོ་འདིའི་བརྒྱུད་རིམ་ཁྲོད་དུ། ཁྱད་དུ་འཕགས་
པའི་བསམ་བློའི་ཤེས་བྱ་དང་། འཆར་ཡན་གྱི་རྩོམ་རིག་དང་
སྒྱུ་རྩལ་གྱི་ཤེས་བྱ་ཁྲིད་སྟོན་བྱེད་ཅིང་། འདིའི་བྱེད་ལས་ཀྱིས་
141སློབ་གསོའི་དམིགས་ཡུལ།
དམིགས་སུ་འཛིན་རྒྱུ་ནི་དབང་སྒྱུར་ཡིན། འདི་ནི་ལྷོད་གཡེང་
གི་འཚོ་བར་ཟུར་མིག་འཕེན་པའི་སྐུ་དྲག་གི་སློབ་གསོ་ཡིན། ཕི་
ལེ་ཊོའི་རིང་ལུགས་ཀྱི་ཕུགས་བསམ་གྱིས་ཡུ་རོབ་གླིང་གི་ཤེས་
རིག་ལ་ནུབ་ཏུ་མེད་པའི་ཞབས་ཞུ་བསྒྲུབས་ཡོད། འདིས་སྒྱུ་
རྩལ་ལ་སྐུལ་འདེད་བཏང་ཡོད་ལ། འདིས་ཕྱོགས་སུ་མ་ལྷུང་
བའི་དོགས་སློང་གི་སྙིང་སྟོབས་སྤེལ་ཡོད་ཅིང་། དེ་ནི་ཚན་
རིག་གི་སྐྱེད་མ་ཡིན། འདིས་འགྲོ་བ་མིའི་རིགས་འདི་ཕྱི་དངོས་
པོའི་བཙན་འཛུལ་གྱི་འོག་ནས་ནང་སེམས་ཀྱི་བརྩི་མཐོང་དེ
སྲུང་འཛིན་བྱས་ཡོད་ལ། བརྩི་མཐོང་འདི་ལ་བསམ་བློའི་རང་
དབང་དགོས་ཀྱི་ཡོད། འཕགས་པ་བྷེ་ནེ་ཌིག་དང་མི་འདྲ་
བར། སློབ་དཔོན་ཕི་ལེ་ཊོ་ཡིས་རང་ཉིད་ཀྱི་བྲན་གཡོག་དང་
ལྷན་དུ་ལས་ཀ་མཉམ་ལས་མ་བྱས་མོད། འོན་ཀྱང་། ཁོ་རང་
མིའི་རིགས་ཀྱི་བསམ་བློ་བཅིངས་འགྲོལ་གཏོང་མཁན་གྱི་གྲས་
སུ་ངེས་པར་དུ་འཇོག་དགོས། ཁོས་ཚབ་མཚོན་བྱས་པའི་རིག་
གནས་དེ་གུ་ཡངས་སྐུ་དྲག་ཚོ་ལ་མཚོན་ན་དམིགས་བསལ་
གྱིས་འགུག་ཤུགས་ལྡན་ཞིང༌། གྲལ་རིམ་འདི་ལས་ཡུ་རོབ་གླིང་
གིས་ད་ལྟ་ང་ཚོར་ཡོད་བསྡད་པའི་གུ་ཡངས་བསམ་བློ་འདི་
བླངས་པ་ཡིན། ཡེ་ཤུའི་ཆོས་དཔོན་ནེ་ཁོ་ལཱ་ལྔ་པ་ནས་བཟུང་
ཡེ་ཤུའི་ཇེ་སུད་གྲུབ་མཐའི་སློབ་གླིང་ཁག་དང༌། ཡེ་ཤུའི་ཇེ་
142བོད་འགྱུར་སློབ་གསོའི་ཀློག་དེབ།
སུད་གྲུབ་མཐའི་སློབ་གླིང་ཁག་ནས་དེང་རབས་དབྱིན་ཡུལ་
གྱི་སྒེར་གཉེར་སློབ་གྲྭ་ལ་ཐུག་གི་བར་གྱི་དུས་རབས་མང་བོར།
སློབ་གསོའི་ཕུགས་བསམ་འདི་ལ་ཆོས་ལུགས་པའི་ཕྱོགས་ནས་
རྒྱབ་སྐྱོར་ཆེན་པོ་བྱས་ནས་ཡོང་བ་ཡིན།
མི་མང་བོ་ཞིག་ལ་མཚོན་ན་འདི་ནི་སློབ་གསོ་ཧ་ཅང་
ལེགས་པོ་ཞིག་ཡིན། འདི་ཁོ་ཚོའི་སེམས་ཁམས་དང་མཐུན་
གྱི་ཡོད་ལ། ཁོ་ཚོའི་མི་ཚེའི་འཚོ་བའི་ཁོར་ཡུག་གི་ཆ་རྐྱེན་དང་
ཡང་མཐུན་གྱི་ཡོད་པ་རེད། འོན་ཀྱང་། སློབ་གསོའི་དགོས་
དམིགས་དེ་འདི་ཙམ་གྱིས་སྐོང་ཐུབ་ཀྱི་མེད། ད་བར་དུ་སློབ་
གསོའི་ལམ་ལུགས་གང་ཞིག་ཚད་དང་ལྡན་མིན་གྱི་བཅད་
མཚམས་ནི་ལམ་ལུགས་དེ་ཉིད་སློབ་གསོའི་རིགས་འདི་དང་
ཐག་ཉེ་རིང་གིས་འཇོག་གི་ཡོད་པ་རེད།
སློབ་གསོའི་ལམ་ལུགས་འདིའི་སྙིང་བོ་ནི་ཕུལ་བྱུང་རྩོམ་
རིག་བརྩམས་ཆོས་ཀྱི་ཞོར་འཕྲོས་ཀྱི་ཤེས་བྱ་སྣ་ཚོགས་ཡིན།
སློབ་གསོའི་ལམ་ལུགས་འདིའི་འོག་གི་ཆེས་ཕུལ་དུ་བྱུང་བའི་
ཐོན་རྫས་ནི། ཕུལ་བྱུང་བརྩམས་ཆོས་ཡོངས་ལ་བྱང་ཆུབ་པའི་
མི་སྣ་ཡིན། ལམ་ལུགས་འདིའི་ཁྲོད་དུ། ཁོས་སྐད་ཡིག་གཙོ་
བོ་ཁག་སྦྱངས་ཡོད་ངེས་ལ། རྒྱལ་ཁབ་མང་བོའི་ལོ་རྒྱུས་ཀྱི་
དར་རྒུད་ལ་ཡང་རྒྱུས་མངའ་ཡོད་ཅིང་། ད་དུང་དེའི་སྟེང་དུ།
143སློབ་གསོའི་དམིགས་ཡུལ།
མིའི་ཚོར་བ་དེ་སྙན་ཚིག་གི་ལམ་ནས་བརྗོད་ཤེས་ལ། རླབས་
ཆེ་བའི་ཟློས་གར་བསྟན་བཅོས་དང་བརྩམས་སྒྲུང་མང་བོ་
བཀླགས་ཡོད་ངེས། ཁོ་རང་གིས་མཚན་ཉིད་རིག་པའི་གཞུང་
ལུགས་གཙོ་བོ་ཁག་གི་སྟེང་དུ་རྨང་གཞི་སྲ་མོ་བཏིངས་ཡོད་
ངེས་ཤིང༌། རིགས་ལམ་དྭངས་ཤིང་གསལ་བའི་རླབས་ཆེན་
མཚན་ཉིད་རིག་པའི་མཁས་དབང་ཚོའི་བརྩམས་ཆོས་ཀྱང་
བཀླགས་ཡོད་རྒྱུ་རེད
འདི་ལས་ང་ཚོས་གསལ་བོར་མཐོང་ཐུབ་པ་ནི། གལ་སྲིད་
མི་ཞིག་གིས་སློབ་ཚན་འདི་འདྲ་བ་ཞིག་རགས་རིམ་ཞིག་
རྫོགས་དགོས་ན། ཁོ་ལ་ཚེ་མཇུག་གི་དུས་ཚོད་ཐུང་ཐུང་ཞིག་
གི་རིང་མ་གཏོགས་ལས་ཀ་གཞན་པ་བྱེད་ཁོམ་ཡོད་རྒྱུ་མ་རེད།
སློབ་དཔོན་ལུའུ་ཤན་གྱི་གཏམ་བརྗོད་ཅིག་ཏུ་ཞིབ་རྩིས་འདིའི
སྐོར་ལ་ཚང་མར་དྲན་སྐུལ་འདི་འདྲ་བྱས་ཡོད། “མི་གཅིག་
གིས་ད་ཡོད་ཀྱི་ཀུན་སྤྱོད་རྣམ་གཞག་ཚང་མའི་ནང་ནས་སྣེ
གཅིག་ཙམ་ཡང་ལག་བསྟར་བྱེད་ཁོམ་མ་བྱུང་སྔོན་དུ། ཁོས་
རྣམ་གཞག་དེ་དག་ཁུངས་བཙུན་ཡིན་མིན་དཔྱོད་པར་ཡང་
ལོ་ངོ་བརྒྱ་དང་ལྔ་བཅུ་དགོས་ཀྱི་རེད།”
འདི་ལྟ་བུའི་སློབ་གསོའི་ཕུགས་བསམ་ནི་འགྲོ་བ་མིའི་
རིགས་ལ་མི་འཚམ། རིག་གནས་སློབ་གསོ་ཞེས་པ་ནི། ཨེ་ཤེ་
144བོད་འགྱུར་སློབ་གསོའི་ཀློག་དེབ།
ཡ་གླིང་ཆེན་ནས་ཡུ་རོབ་གླིང་ཆེན་དང༌། ཡུ་རོབ་གླིང་ཆེན་
ནས་ཨ་མེ་རི་ཁ་གླིང་ཆེན་བར་གྱི་མིའི་རིགས་ཀྱི་བསྟན་བཅོས་
ཡོད་ཚད་ལ་བྱང་ཆུབ་དགོས་པ་ལྟ་བུའི་ཚད་འདས་ཀྱི་སློབ་
གསོའི་ལམ་ལུགས་ཤིག་ལ་ཟེར་གྱི་མེད་པར། དེ་ལས་ལྡོག་
ག
སྟེ། གང་དགོས་ལྟར་བདམས་པའི་བསྟན་བཅོས་ཀྱི་ཐོ་གཞུང་
ཆུང་ཆུང་ཞིག་གིས་ཆོག་པར་བཤད་ལ། གང་བདམས་པ་དེ་
དག་གདམ་བྱའི་ནང་གི་ཆེས་རྩེ་ཕུད་ཤ་སྟག་ཡིན་དགོས་པར་
བཤད། གནའ་བོའི་གྷི་རེ་སིའི་མཁས་དབང་ཛེ་ནོ་ཧྥོན་གྱི་
བརྩམས་ཆོས་ནང་དུ་བཅུག་ཀྱང་གནའ་བོའི་རྒྱ་ནག་གི་སློབ་
དཔོན་ཁུང་ཙིའི་བརྩམས་ཆོས་ནང་དུ་མ་ཚུད་པའི་ཐོ་གཞུང་
འདི་ལྟ་བུའི་ཚད་ལྡན་རང་བཞིན་ལ་དོགས་པ་སྐྱེ་འོས་པ་ཞིག་
རེད། འོན་ཀྱང་། ངས་ཀྱང་དམ་པ་ཁོང་གཉིས་ཀྱི་བརྩམས་ཆོས་
རྣམས་མ་ཡིག་གི་སྟེང་ནས་བཀླགས་མྱོང་མེད། གཞི་རྒྱ་ཆེ་བའི་
རིག་ཚན་སློབ་གསོ་ཟེར་བ་དེ་ཡང་མར་རིམ་གྱིས་བསྐུམས་
ནས་ཡོང་ནས། མཐའ་མར་སྐད་རིགས་འགའ་རེའི་ཐོག་ནས་
རྩོམ་རིག་བསྟན་བཅོས་གལ་ཆེན་འགའ་རེའི་ཆ་ཤས་ཐོར་བུ་
རེར་སློབ་གཉེར་བྱེད་པའི་རྣམ་པར་འགྱུར་གྱི་ཡོད།
འོན་ཀྱང་། འགྲོ་བ་མིའི་རིགས་ཀྱི་སེམས་ཁམས་མཚོན་
བྱེད་དེ་རྩོམ་རིག་ཁོ་ནའི་ཁོངས་སུ་འདུས་པ་མིན། ད་དུང་
145སློབ་གསོའི་དམིགས་ཡུལ།
སྒྱུ་རྩལ་ཡོད་ལ་ཚན་རིག་ཀྱང་ཡོད། དེ་བཞིན་དུ། སློབ་གསོ་
ཟེར་བ་འདི་རང་ཉིད་མི་གཞན་གྱི་བསམ་བློ་ཁོ་ན་སྡུད་ལེན་
བྱེད་པའི་གསོག་སྣོད་ལྟ་བུ་བྱེད་པའི་ཚད་གཞི་ལས་བརྒལ་
ནས། རང་འགུལ་གྱི་ནུས་པ་གསོ་སྐྱོང་བྱེད་པའི་ཕྱོགས་སུ་འགྲོ་
དགོས། རང་འགུལ་གྱི་ནུས་པ་ཞེས་པའང་ཁྱབ་ཁོངས་གཅིག་
གི་ཐོག་གི་ནུས་པ་མ་ཡིན་པར། དེ་ནི་བསམ་པའི་ཐོག་གི་རང་
འགུལ་གྱི་ནུས་པ་དང་སྦྱོར་བའི་སྟེང་གི་རང་འགུལ་གྱི་ནུས་པ།
སྒྱུ་རྩལ་སྟེང་གི་རང་འགུལ་འཆར་ཡན་གྱི་ནུས་པ་བཅས་འདུ་
རིགས་འདི་གསུམ་ལའང་བྱེ་བྲག་གི་རིགས་མང་བོ་ཞིག་
༡ ༢
ཞིང༌།
ཡོད།
ཤེས་པར་བྱ་བའི་གནས་ནི་རྒྱ་ཆེན་པོ་ཡིན་ལ། ང་ཚོའི་མི་
ཚེ་ནི་གློག་དམར་འཁྱུག་པ་ལྟར་ཧ་ཅང་ཐུང་ཐུང་དང་ཧ་ཅང་
ཐར་ཐོར་ཞིག་རེད། འདིའི་ཐད་ནས། གནའ་བོའི་མཁས་པ་ཚོ་
དང་། དེང་གི་ཚན་རིག་པ་དང་སློབ་གྲྭའི་འགོ་འཛིན་ཚང་མ་
རྨོངས་ཡོད་པ་འདྲ་མཚུངས་རེད།
ཤེས་པར་བྱ་བའི་གནས་ཉུང་ཉུང་ཞིག་མ་གཏོགས་མེད་
སྐབས། རིག་གནས་ཅུང་ཆ་ཚང་བ་ཞིག་སྦྱོང་ཐུབ་པར་འདོད་
པའི་འཁྲུལ་སྣང་མཚར་པོ་ཞིག་ཡོད་པ་རེད། འདི་ལྟར་ན་
རང་ཉིད་ཀྱི་རྨོངས་པའི་ཆ་དེ་མི་མཐོང་བའི་དགེ་མཚན་ཡོད་
146ན་བཀླགས་པས་ཅི་ཡང་མི་ཕན། རིག་ཚན་སློབ་གསོའི་ཐོག་
བོད་འགྱུར་སློབ་གསོའི་ཀློག་དེབ།
པ་ནི་ཏན་ཏན་རེད། འཁྲབ་གཞུང་རྩོམ་པ་བོ་ཤེག་སི་ཕེར་
དང་དངོས་ལུགས་རིག་པ་བ་ནེའུ་ཊོན། འཕེལ་འགྱུར་སྨྲ་བའི་
ཡབ་ཆེན་ཌར་ཝིན་བཅས་ཀྱི་བསྟན་བཅོས་མ་བཀླགས་པར།
མཚན་ཉིད་རིག་པའི་སློབ་དཔོན་ཕི་ལེ་ཊོ་ཡི་བརྩམས་ཆོས་ཁོ་
གི་བཅོས་རྫུན་གྱི་སྐྱོན་ཆ་མང་བོ་ཞིག་ཐེར་འདོན་བྱས་པའི་
རྐྱེན་གྱིས། ཉེ་བའི་དུས་ནས་བཟུང་རིག་ཚན་སློབ་གསོའི་གྲུབ་
འབྲས་ཇེ་སྡུག་ཏུ་འགྲོ་མཚམས་བཞག་ཡོད།
ཆ
ངའི་ལྟ་བ་ནི། སྐྱོན་ཀུན་སེལ་ཡོན་ཏན་ཀུན་ལྡན་གྱི་སྦྱོང་
ཚན་ཞིག་ཡོད་ཐབས་མེད་ལ། མཐའ་ན་སྦྱོང་ཚན་དེ་དག་གི་
ཆ་ཤས་ཕལ་བ་ཚང་མ་མེད་པར་བཏང་རུང་དེ་བཞིན་ཡིན།
ཕི་ལེ་ཊོའི་རིང་ལུགས་ཀྱི་རིག་གནས་སློབ་གསོ་ཡིས་རིག་
གནས་ཀྱི་གཙོ་ཕལ་ཐད་རིས་སུ་ཆད་མི་རུང་བར་སྨྲ་བ་ནི་
སེམས་ཁམས་རིག་པའི་སྟེང་གི་ནོར་འཁྲུལ་ཞིག་ཡིན། ང་ཚོའི་
བྱ་སྤྱོད་དང་བྱ་དངོས་ཤིག་གི་འགྱུར་ལྡོག་ཁྲོད་ཀྱི་ང་ཚོའི་བྱེད་
ལས་བར་གྱི་གཡོལ་ཐབས་མེད་པའི་རྒྱུ་འབྲས་ཀྱི་འབྲེལ་བ་ནི་
ཆེས་གཞི་རྩ་ཡིན། རིག་སྟོབས་དང་ཡང་ན་མཛེས་རྟོག་གི་མི་
ཚེ་དེ་འདི་འདྲའི་ཆེས་གཞི་རྩའི་དོན་དངོས་འདི་དག་དང་ཁ་
འབྲལ་བར་རྩོམ་པའི་སློབ་གསོའི་ལམ་ལུགས་དེ་ནི་ཤེས་རིག་
147སློབ་གསོའི་དམིགས་ཡུལ།
ཉམས་རྒུད་འབྱུང་བའི་རྒྱུ་ཡིན། རིག་གནས་ཀྱི་སྙིང་བོ་ནི་ལག་
བསྟར་ལ་དམིགས་པ་ཞིག་ཡིན་དགོས་ལ། དེའི་བྱེད་ལས་ནི་
ངལ་རྩོལ་ཞེས་པ་དེ་དམིགས་མེད་ཀྱི་རྩོལ་བ་དང་ཁ་འབྲལ་རྒྱུ་
དེ་ཡིན་དགོས། སྒྱུ་རྩལ་ཡོད་པའི་རྐྱེན་གྱིས་ང་ཚོས་ནང་སེམས་
ཀྱི་མཛེས་པ་རྟོགས་ཐུབ་ལ། སྒྱུ་རྩལ་ཡོད་པའི་རྐྱེན་གྱིས་ང་
ཚོས་ང་ཚོའི་ཕྱིའི་འཇིག་རྟེན་གྱི་མཚར་སྡུག་མཐོང་ཐུབ།
ཕྱོགས་སུ་མ་ལྷུང་བའི་ཚན་རིག་གི་མཚར་སྣང་ནི། ཕྱིའི་
བྱ་དངོས་ཀྱི་འབྲེལ་བ་མཐའ་དག་རིག་སྟོབས་ཀྱི་མིག་ཟུང་
གིས་མཐོང་འདོད་པའི་འདུན་པ་དེ་ཡིན། འོན་ཀྱང༌། མཚར་
སྣང་འདི་ལྟ་བུ་སྐྱེད་པའི་དམིགས་ཡུལ་ནི་བསམ་བློ་དང་ལག་
བསྟར་བར་དུ་སྦྲེལ་ཟམ་འཛུགས་རྒྱུ་དེ་ཡིན། མཐའ་ན་ཚན་
རིག་གཞུང་ལུགས་ནང་དུའང་འདི་ལྟ་བུའི་གལ་ཆེ་བའི་ལག་
བསྟར་ཐད་ལ་མཚམས་ལ་ལར་དོ་སྣང་བྱེད་ཀྱི་མེད། ཤེས་བྱ་
ཤེས་རྒྱུ་ཁོ་ནའི་ཆེད་དུ་ཚན་རིག་ཞིབ་འཇུག་བྱེད་པའི་ཚན་
རིག་པ་མེད། ཁོས་རང་ཉིད་ཀྱི་གསར་རྟོགས་ཀྱི་སྐོམ་པ་སེལ་
ཆེད་དུ་ཤེས་བྱ་སྦྱོང་བ་ཡིན། ཁོས་ཤེས་བྱ་ཤེས་པའི་ཆེད་དུ་
གསར་རྟོགས་བྱེད་པ་མ་ཡིན་པར། ཁོས་གསར་རྟོགས་བྱེད་
པའི་ཆེད་དུ་ཤེས་བྱ་སྦྱོང་བ་ཡིན། སྒྱུ་རྩལ་དང་ཚན་རིག་གིས་
ངལ་རྩོལ་ལ་སྦྱིན་པའི་སྤྲོ་སྣང་ནི་ཀུན་སློང་གསལ་བོ་ཡོད་པ་
148བོད་འགྱུར་སློབ་གསོའི་ཀློག་དེབ།
ལས་བྱུང་བའི་སྤྲོ་སྣང་ཡིན། འདི་ནི་ཚན་རིག་པ་དང་སྒྱུ་རྩལ་
པའི་སེམས་ནང་དུ་སླེབས་པའི་སྤྲོ་སྣང་དེ་ཉིད་ཡིན།
ལག་རྩལ་སློབ་གསོ་དང་རིག་ཚན་སློབ་གསོའི་བར་གྱི
དགག་སྒྲུབ་ནི་འཁྲུལ་སྣང་རེད། རིག་ཚན་གྱི་ཆ་མ་འདྲེས་པའི་
ལག་རྩལ་སློབ་གསོ་ཚད་ལྡན་ཞིག་མེད་ལ། ལག་རྩལ་གྱི་ཆ
མ་འདྲེས་པའི་རིག་ཚན་སློབ་གསོ་ཚད་ལྡན་ཞིག་ཀྱང་མེད།
དེ་ཡང་མདོར་བསྡུས་ཏེ་བཤད་ན། ལག་རྩལ་དང་རིག་ཚན་
གཉིས་ཀའི་ཆ་ཤས་མ་འདྲེས་པའི་སློབ་གསོའི་ལམ་ལུགས་ཤིག་
མེད། སྐད་ཆ་སྟབས་བདེས་བཤད་ན། སློབ་གསོའི་བྱེད་ལས་
ནི། སློབ་མ་ཚོ་ལ་ཁོ་ཚོས་ཡང་དག་པ་ཤེས་པའི་ཤེས་བྱ་དང་
ཡང་དག་པ་ལག་ལེན་བྱེད་ཐུབ་པའི་ལག་རྩལ་སྦྱིན་རྒྱུ་དེ་
རེད། འདི་ལྟར་གཞུང་ལུགས་དང་ལག་ལེན་གཉིས་ཀ་མཉམ་
དུ་འབྲེལ་བ་འདིས་ཕན་ཚུན་གཉིས་ཀར་རོགས་རམ་བྱེད་ཐུབ།
རིག་སྟོབས་ཀྱིས་སྟོང་བ་སྟོང་རྐྱང་གི་ཁོར་ཡུག་ཏུ་བྱེད་ལས་
ལེགས་ཤོས་དེ་ངོམ་མི་ཐུབ། ཅིག་ཅར་གྱི་གསར་གཏོད་འདུན་
པ་འཕེལ་བར་སྐབས་འཕྲལ་གྱི་ལག་ལེན་གོ་སྐབས་དགོས་
ཤིང༌། བྱིས་པ་ཚོ་ལ་མཚོན་ན་ལྷག་ཏུ་འདི་འདྲ་ཡིན། དབྱིབས་
རྩིས་རིག་པ་དང་འཕྲུལ་ལས་རིག་པ་ཁྲིད་པའི་ཤེས་བྱ་དེ་ཐད་
ཀར་ལས་གྲྭ་ནས་ལག་ལེན་དུ་བསྟར་དུ་བཅུག་ཚེ། ད་གཟོད
149སློབ་གསོའི་དམིགས་ཡུལ།
ཤེས་བྱ་དེ་མངོན་སུམ་གྱི་ལག་རྩལ་དུ་འགྱུར་བ་ཡིན་ཞིང༌། དེ་
མིན་ན། རྩིས་རིག་ནི་ཁ་སྟོང་ནང་གི་ཚིག་སྟོང་ལྟ་བུར་འགྱུར་
གྱི་རེད།
རྒྱལ་ཡོངས་སློབ་གསོའི་མ་ལག་ཁྲོད་དུ་ངེས་པར་དུ་
འཛོམས་དགོས་པའི་གྲུབ་ཆ་གལ་ཆེན་གསུམ་ཡོད་ཅིང༌། དེ་
དག་ནི་རིག་ཚན་སྦྱོང་ཚན་དང་ཚན་རིག་སྦྱོང་ཚན། ལག་རྩལ་
སྦྱོང་ཚན་བཅས་ཡིན། འོན་ཀྱང༌། བསླབ་གཞི་འདི་དག་རེ་རེའི་
ཁྲོད་དུ་གཞན་པ་གཉིས་ཀྱི་ཆ་ཤས་འཛོམས་དགོས་པ་ཡིན།
འདིར་ངས་བཤད་འདོད་པ་ནི། སློབ་གསོའི་ལམ་ལུགས་དང་
རྣམ་པ་ཅི་ཞིག་ཡིན་རུང་། དེ་དག་གིས་ངེས་པར་དུ་སློབ་མ་
ཚོ་ལ་ལག་རྩལ་ཤེས་བྱ་དང་ཚན་རིག་གི་ཤེས་བྱ། སྤྱིར་བཏང་
གི་སྣ་འཛོམས་ཤེས་བྱ་དང་མཛེས་རྟོག་གི་ཤེས་བྱ་བཅས་སྤྲོད་
དགོས་ལ། བསླབ་གཞི་གང་ཞིག་ཁྲིད་ཀྱང་བསླབ་གཞི་གཞན་
པ་ཚོས་མཐའ་བརྒྱན་དགོས། དུས་ཚོད་ཀྱི་ཚད་བཀག་གི་
དབང་གིས། མཐའ་ན་ཆེས་རྣམ་དཔྱོད་ལྡན་པའི་སློབ་མ་ལ་
མཚོན་ནའང༌། བསླབ་གཞི་རིགས་ཚང་མ་ཚད་དང་ལྡན་པ་
ཞིག་བཀོད་སྒྲིག་བྱེད་རྒྱུ་ནི་མི་སྲིད་པ་ཞིག་རེད། དེའི་རྐྱེན་གྱིས་
ང་ཚོས་ངེས་པར་དུ་གཙོ་ཕལ་འབྱེད་དགོས། བཟོ་ལས་སྒྱུ་རྩལ་
ལྟ་བུའི་མངོན་སུམ་མཛེས་རྟོག་གི་སྒྱུ་རྩལ་སྦྱོང་བརྡར་དེ་རང་
150བོད་འགྱུར་སློབ་གསོའི་ཀློག་དེབ།
ཤུགས་ཀྱིས་ལག་རྩལ་བསླབ་གཞིའི་ཁོངས་སུ་འདུ་དགོས་མོད།
འོན་ཀྱང་། འདི་ནི་རིག་ཚན་སློབ་གསོ་དང་ཚན་རིག་སློབ་གསོ་
གཉིས་ཀའི་ཁོངས་སུའང་ཧ་ཅང་གལ་ཆེན་ཡིན།
རྩོམ་རིག་སྦྱོང་ཚན་གྱི་སློབ་གསོའི་ཐབས་ལམ་ནི་སྐད་
ཡིག་སློབ་སྦྱོང་བྱེད་རྒྱུ་དེ་ཡིན་ཞིང་། འདི་ནི་ང་ཚོའི་སེམས་
འདུན་རྣམས་གཞན་པར་བརྗོད་པར་ཆེས་གོམས་འདྲིས་སུ་
སོང་བའི་ཐབས་ལམ་དེར་སློབ་སྦྱོང་བྱེད་པ་དེ་ཡིན། འདིའི་
སྐབས་སུ་དབང་དུ་འབྱོར་དགོས་པའི་རྩལ་ནི་ཚིག་རྩལ་ཡིན་
ལ། འདིའི་སྐབས་སུ་བེད་སྤྱོད་གཏོང་དགོས་པའི་ཚན་རིག་ནི།
སྐད་ཡིག་གྲུབ་སྟངས་ལ་ཞིབ་འཇུག་བྱེད་རྒྱུ་དང༌། སྐད་ཡིག་
དེ་དང་སྐད་ཡིག་དེས་དབོར་འདྲེན་བྱས་པའི་སེམས་ཁམས་
ལ་དབྱེ་ཞིབ་བྱེད་རྒྱུ་དེ་ཡིན། སྐད་ཆ་དང་ཚོར་བའི་བར་གྱི་ཕྲ
མཉེན་གྱི་འབྲེལ་བ་དང༌། ཚོར་ཤེས་ཀྱི་དབང་བོའི་ཚད་མཐོའི་
འཚར་ལོངས་དང་དེ་ལ་བརྟེན་པའི་ཡིག་ཐོག་དང་ངག་ཐོག་
གི་སྐད་ཆའི་བར་གྱི་འབྲེལ་བ་བཅས་ཀྱིས། སྐད་ཡིག་བེད་སྤྱོད་
ལེགས་པོར་བཏང་བས་རྐྱེན་བྱས་པའི་མཛེས་སྡུག་གི་རོལ་མྱོང་
ཕུན་སུམ་ཚོགས་པ་ཞིག་འཁྱེར་ཡོང་བ་ཡིན། མཇུག་མཐར།
འཇིག་རྟེན་འདིའི་ཤེས་རབ་དེ་རླབས་ཆེ་བའི་ཕུལ་བྱུང་རྩོམ་
རིག་བརྩམས་ཆོས་ཀྱི་ནང་དུ་བཞུགས་ཡོད།
151སློབ་གསོའི་དམིགས་ཡུལ།
བསླབ་གཞི་སྒྲིག་སྟངས་འདི་ལ་རིགས་མཚུངས་ཡིན
པའི་དགེ་མཚན་ཡོད་ཅིང་། འདིའི་ཆ་ཤས་འདྲ་མིན་ཚང་མ་
འབྲེལ་མཐུད་བྱས་ཏེ་གཅིག་ཕན་གཅིག་གྲོགས་བྱེད་ཐུབ་ཀྱི་
ཡོད། འདི་ལྟ་བུའི་སློབ་གསོའི་ལམ་ལུགས་ཤིག་བཙུགས་ནས་
རྒྱ་ཁྱབ་ཏུ་སྤེལ་ཐུབ་ན། དེ་ནི་ཆེས་ཡང་དག་པའི་སློབ་གསོའི་
ལམ་ལུགས་གཅིག་པུ་དེ་ཡིན་པ་གོར་མ་ཆག འདི་ལྟ་བུའི་སློབ་
གསོའི་ལམ་ལུགས་ཀྱི་ཞན་ཆ་གཅིག་ནི། དེས་སྐད་ཡིག་གི་སྟེང་
དུ་ཤུགས་སྣོན་བྱེད་རྒྱུ་མང་དྲགས་ཡོད། སྐད་ཆའི་སྒྱུ་རྩལ་གྱི་
མཚོན་ཐབས་ནི་གལ་ཆེན་ཡིན་དྲགས་པས། དོན་དམ་པར་
འདིའི་ནུས་པ་འདི་རེད་ཟེར་བའི་ཚོད་དཔག་ཙམ་ཡང་བྱེད་
མི་ཐུབ་པའི་ཚོད་རེད། ཉེ་བའི་མི་རབས་འགའ་རེའི་རིང་ལ།
རྩོམ་རིག་དང་རྩོམ་རིག་གི་སྐད་ཆའི་སྒྱུ་རྩལ་ཉམས་བཞིན་
ཡོད་པར་དོ་སྣང་འབྱུང་བཞིན་ཡོད་ལ། ཤེས་ཡོན་པའི་སྡེ་རུ་
རྩོམ་རིག་སྒྱུ་རྩལ་གྱི་གོ་གནས་ལྷུང་བཞིན་པར་ཡང་དོ་སྣང་
འབྱུང་གི་ཡོད། རང་བྱུང་ཁམས་ཀྱི་གཡོག་པོ་དང་བློན་པོ་རྣལ་
མ་ཞིག་བྱེད་དགོས་ན་རྩོམ་རིག་གི་ཐད་ལ་ཤེས་རབ་ཡོད་པ་
ཙམ་གྱིས་ཆོག་གི་མེད།
ཚན་རིག་སློབ་གསོ་ཞེས་པ་ནི། རང་བྱུང་གི་སྣང་ཚུལ་ལ་
ལྟ་ཞིབ་བྱེད་པའི་སྒྱུ་རྩལ་སྦྱོང་བརྡར་དང་། འདི་ལྟ་བུའི་སྣང་
152བོད་འགྱུར་སློབ་གསོའི་ཀློག་དེབ།
ཚུལ་གྱི་འགྱུར་ལྡོག་དང་འབྲེལ་བའི་རྣམ་འབྱེད་ངེས་སྲོལ་དང་
ཤེས་བྱ་སྦྱོང་བ་ཡིན། འོན་ཀྱང་། འདིར་ཡང་རིག་ཚན་སློབ་
གསོའི་སྐབས་དང་འདྲ་བར། ང་ཚོ་ནི་དུས་ཚོད་ཀྱིས་མི་འདང་
བའི་གནད་དོན་གྱིས་ཚད་བཀག་ཐེབས་ཡོད། འཇིག་རྟེན་
ཁམས་སུ་རང་བྱུང་གི་སྣང་ཚུལ་གྱི་རིགས་སྣ་ཚོགས་ཡོད་ལ།
རིགས་རེ་རེ་ལ་ཡང་དེ་དང་འབྲེལ་བའི་ཐུན་མོང་མ་ཡིན་པའི་
ལྟ་ཞིབ་བྱེད་སྟངས་དང་ངེས་གཏན་གྱི་རྣམ་འབྱེད་ངེས་སྲོལ་
ལྡན་པའི་བྱེ་བྲག་གི་ཚན་རིག་ཡོད། སློབ་གསོའི་སྒྲོམ་གཞིའི་
མངའ་འོག་ཏུ་རྒྱ་ཆེ་བའི་ཚན་རིག་ལ་ཞིབ་འཇུག་བྱེད་ཐབས་
མེད་ཅིང་། ང་ཚོས་བྱེད་ཐུབ་པ་ནི་བྱེ་བྲག་གི་ཚན་རིག་གཉིས་
གསུམ་ལྷན་འབྲེལ་གྱིས་ཞིབ་འཇུག་བྱེད་རྒྱུ་དེ་ཡིན། དེའི་རྐྱེན་
གྱིས་གུ་དོག་པའི་ཆེད་སྦྱོང་པ་ཚོས་ཚན་རིག་གི་རང་བཞིན
ལྡན་པའི་སློབ་གསོའི་ལམ་ལུགས་ཅི་ཡོད་ལ་དགག་པ་རྒྱག་གི་
ཡོད་པ་རེད། འདི་ལྟ་བུའི་དགག་པ་ལའང་གནས་ལུགས་རྩ་བ་
ནས་མེད་པ་མ་ཡིན་ཞིང་། དེའི་རྐྱེན་གྱིས་དགག་པ་འདི་རིགས་
ཀྱིས་དོན་དམ་པར་ཅི་ཞིག་ལ་དགག་གི་ཡོད་མེད་ཐད་བསམ་
བློ་གཏོང་རིན་ཡོད་པ་རེད། ཚན་རིག་དང་མཐུན་པའི་སློབ་
གསོའི་ལམ་ལུགས་དང་སློབ་གསོའི་ལམ་ལུགས་འདི་ལྟ་བུའི་
དགེ་མཚན་འོག་ཏུ། དགག་བཞག་འདི་རིགས་ལ་བགྲོ་གླེང
153སློབ་གསོའི་དམིགས་ཡུལ།
བྱས་ན་དགོས་མེད་ཀྱི་ཉེན་ཁ་ལས་གཡོལ་ཐུབ།
བགྲོ་གླེང་འདི་ལྟ་བུ་ཞིག་བྱེད་པར་ལག་རྩལ་སློབ་གསོའི་
ཕྱོགས་ལའང་བསམ་བློ་གཏོང་དགོས། ལག་རྩལ་སློབ་གསོ་
ནི། ཕྱི་དངོས་པོའི་ཐོན་རྫས་ཐོན་སྐྱེད་བྱེད་པར་ཤེས་བྱ་བེད་
སྤྱོད་གཏོང་བའི་སྒྱུ་རྩལ་ཐད་ཀྱི་སྦྱོང་བརྡར་ཡིན། འདི་ལྟ་བུའི་
སྦྱོང་བརྡར་དེས་གཙོ་བོ་ལག་ལས་ཀྱི་རྩལ་དང་། མིག་དང་
ལག་པའི་བར་གྱི་མཉམ་འབྲེལ་འགུལ་སྐྱོད་ཀྱི་རྩལ། བཟོ་སྐྲུན་
བརྒྱུད་རིམ་ལ་སྟངས་འཛིན་བྱེད་པའི་ཐག་གཅོད་ནུས་པ་
བཅས་གསོ་སྐྱོང་བྱེད་རྒྱུ་དམིགས་སུ་འཛིན་གྱི་ཡོད། འོན་ཀྱང་།
ཐག་གཅོད་ནུས་པ་ལ་འདི་དག་གི་རང་བྱུང་བརྒྱུད་རིམ་གྱི་
ཤེས་བྱ་དགོས་ལ། དེ་ནི་ཐོན་སྐྱེད་བེད་སྤྱོད་གཏོང་བའི་ཤེས་
བྱ་ཡིན། དེའི་རྐྱེན་གྱིས་ལག་རྩལ་སློབ་གསོའི་ཁྲོད་དུ་ཚན་རིག་
སློབ་གསོའི་ཤེས་བྱ་ཏན་ཏན་དགོས་ཀྱི་ཡོད་པ་རེད། གལ་སྲིད་
ཁྱོད་ཀྱིས་སློབ་གསོའི་ཁྲོད་ནས་ཚན་རིག་གི་ཆ་དེ་ཇེ་ཆུང་དུ་
བཏང་ན། ཁྱོད་ཀྱིས་ཚན་རིག་ཆེད་ལས་མཁས་པ་འགའ་རེ་
གསོ་སྐྱོང་བྱེད་རྒྱུ་རེད་ལ། གལ་སྲིད་ཁྱོད་ཀྱིས་ཚན་རིག་གི་ཆ་
དེ་ཇེ་ཆེར་བཏང་ན། ཁྱོད་ཀྱིས་ཚན་རིག་གི་རྨང་གཞིའི་ཤེས་
བྱ་ལྡན་པའི་མི་སྣ་མང་བོ་གསོ་སྐྱོང་བྱེད་རྒྱུ་རེད། དེ་ལས་ཀྱང་
གལ་ཆེ་བ་ནི། ཁྱོད་ཀྱིས་ཚན་རིག་གི་རྨང་གཞིའི་ཤེས་བྱ་ལྡན་
154བོད་འགྱུར་སློབ་གསོའི་ཀློག་དེབ།
པའི་ཁེ་ལས་དོ་དམ་པ་དང་འགན་འཛིན་པ་མང་བོ་གསོ་སྐྱོང་
བྱེད་རྒྱུ་རེད།
སེམས་ཁམས་ཀྱི་སྟེང་ནས་ལག་རྩལ་སློབ་གསོ་དེ་ཚན་
རིག་ཁོ་ན་དང་འབྲེལ་འདུག་དགོས་དོན་ཡང་མེད། འདི་ནི
སྒྱུ་རྩལ་པ་ཞིག་ལ་སྤྲོད་རྒྱུའི་སློབ་གསོ་དེ་ཡིན་ཆོག་ལ། ཡང་
ན་བཟོ་ལས་སྒྱུ་རྩལ་ལ་མྱོང་འདྲིས་བྱེད་འདོད་མཁན་ཞིག་ལ་
སྤྲོད་རྒྱུའི་སློབ་གསོ་དེ་ཡིན་ཡང་ཆོག གལ་སྲིད་དེ་འདྲ་ཡིན་
ན། དེ་དང་འབྲེལ་ཡོད་ཀྱི་མཛེས་རྟོག་ནུས་པ་གསོ་སྐྱོང་བྱེད་
དགོས།
ཕི་ལེ་ཊོའི་རིང་ལུགས་ཀྱི་རིག་གནས་སློབ་གསོའི་ཉེས་
དམིགས་གཅིག་ནི། དེས་ལག་རྩལ་སློབ་གསོ་ནི་འགྲོ་བ་མིའི་
རིགས་འཚར་ལོངས་ཧྲིལ་བོ་འབྱུང་བར་མེད་ཐབས་མེད་པའི་
རྫས་སྣ་ཞིག་ཡིན་པར་ངོས་མ་ཟིན་པ་དེ་ཡིན། འདི་སྣང་མེད
དུ་བཏང་བའི་རྒྱུ་མཚན་ཡང་། ལུས་དང་སེམས་པའི་བར་དང་།
བསམ་པ་དང་སྦྱོར་བའི་བར་གྱི་འགལ་ཟླ་འདི་ལས་བྱུང་བ་
ཡིན། ངས་འདི་ནས་དགག་རྒྱག་ལ་བྱོལ་ཆེད་ཁོ་ནའི་དོན་དུ་
གསལ་བཤད་ཅིག་བྱེད་རྒྱུ་ནི། གནའ་བོའི་གྷི་རེ་སིའི་མི་ཚོས་
ལུས་ཀྱི་མཛེས་སྡུག་དང་ལུས་ཀྱི་འགུལ་སྐྱོད་ལ་རིན་ཐང་ཆེན
པོ་བཞག་ཡོད། འོན་ཀྱང༌། ཁོ་ཚོར་དཀར་ནག་གོ་ལྡོག་པའི་
155སློབ་གསོའི་དམིགས་ཡུལ།
རིན་ཐང་ལྟ་བ་ཞིག་ཡོད་ཅིང༌། དེ་ནི་ཁོ་ཚོའི་བྲན་གཡོག་ལམ་
ལུགས་ཀྱི་ཉེར་ལེན་ལས་བྱུང་བ་ཡིན།
ངས་འདི་ནས་སློབ་གསོའི་ཐད་ཀྱི་ལེགས་བཤད་ཅིག་
འཇོག་རྒྱུ་ཡིན་ལ། དེ་ནི། ཁྱོད་ཀྱིས་རང་ཉིད་ཀྱི་སློབ་མ་ཚོར་
ལུས་པོ་ཡོད་པ་བརྗེད་མ་ཐག་ཏུ། ཁྱོད་ཀྱིས་མྱ་ངན་གྱི་ངུ་
འབོད་བྱེད་འོས་ཞེས་པ་དེ་ཡིན། འདི་ནི་ཏག་ཏག་རིག་རྩལ་
བསྐྱར་དར་རྗེས་ཀྱི་ཕི་ལེ་ཊོའི་རིང་ལུགས་ཀྱི་སློབ་གསོའི་ནོར་
འཁྲུལ་ཡིན། འོན་ཀྱང་། རང་བྱུང་གི་ཆོས་ཉིད་ལ་ལྡོག་པ་མེད་
དེ། དེ་ཡང་། དབྱིན་ཡུལ་སློབ་གསོའི་ལམ་ལུགས་ཁྲོད་དུ། སློབ་
ཁང་ལས་ཕྱིར་ཕུད་བཏང་བའི་སློབ་མ་རྣམས་ཀྱིས། རྩེད་ཞྭ་
དང་སྐ་རགས་བཅིངས་ནས་ཀུན་ལས་རྣམ་པར་རྒྱལ་བའི་ལུས་
རྩལ་པའི་ཚུལ་གྱིས་ཕྱིར་སླེབས་པ་རེད།
རིག་སྟོབས་ཀྱི་གཡོ་འགུལ་དང་གཟུགས་པོའི་བར་གྱི་
འབྲེལ་བ་དེ། ལུས་པོའི་ཚོར་ཤེས་ཀྱི་སྟེང་ནས་ཕན་ཚུན་དབྱེར་
མེད་དུ་གནས་མོད། འོན་ཀྱང་། འབྲེལ་བ་དེ་དག་མིག་དང་རྣ་
བ། སྐད་ངག་དང་ལག་པའི་སྟེང་དུ་འདུས་ཡོད། ཚོར་བ་དང་
བསམ་བློའི་བར་དུ་མཐུན་འགྱུར་གྱི་འབྲེལ་བ་ཡོད་ལ། ཀླད་
པའི་འགུལ་སྐྱོད་དང་དངོས་ཁམས་ཀྱི་བྱེད་ལས་བར་དུ་ཕན་
ཚུན་བརྗེ་ལེན་གྱི་ཤུགས་རྐྱེན་ཡོད་པ་རེད། འདིའི་ཐད་ནས་
156བོད་འགྱུར་སློབ་གསོའི་ཀློག་དེབ།
ལག་པའི་བྱེད་ལས་བླ་ལྷག་ཏུ་མངོན་ཆེན་ཡིན། མིའི་ལག་པས་
ཀླད་པར་བརྡ་བཏང་བ་ཡིན་ནམ་ཀླད་པས་ལག་པར་བརྡ་
བཏང་བ་ཡིན་ཟེར་བ་ལྟ་བུའི་བགྲོ་གླེང་ནི་བླུན་པོའི་འུར་ཅོ་
ཡིན། འདི་གཉིས་བར་གྱི་འབྲེལ་བ་ནི་ཕན་ཚུན་ཉེ་འདྲིས་དང་
གཅིག་ལ་གཅིག་བརྟེན་རེད། ཀླད་པ་དང་ལག་པའི་བར་གྱི་
འབྲེལ་བ་ཟབ་མོ་འདི། ཁྱིམ་རྒྱུད་དམིགས་བསལ་པ་འགའ་
རེས་ལོ་ངོ་བརྒྱ་ཕྲག་ཁ་ཤས་རིང་ལ་བེད་སྤྱོད་མ་བཏང་བ་
ཙམ་གྱིས་ཉམས་རྒུད་དུ་ཕྱིན་མེད།
ལག་ཤེས་རྩལ་བེད་སྤྱོད་གཏོང་མཚམས་བཞག་པ་ནི་སྐུ་དྲག་
ཚོའི་ཀླད་པ་དལ་མོར་གྱུར་བའི་རྒྱུ་རྐྱེན་གཅིག་ཡིན། ཁོ་ཚོའི་
ཀླད་པ་དང་གཟུགས་པོའི་བར་གྱི་མཉམ་འབྲེལ་ནུས་པ་སྦྱོང་
བརྡར་དེ་ལུས་རྩལ་རྩེད་མོ་ཁོ་ན་ལས་འབྱུང་གི་ཡོད་ཅིང་།
འདི་ལྟ་བུའི་གནས་སྟངས་འོག་ཏུ་ཁོ་ཚོའི་ཀླད་པའི་མཐུན་
འགྱུར་ནུས་པ་དེ་རིམ་པ་ཆེས་དམའ་ཤོས་སུ་སླེབས་ཡོད། ཁོ་
ཚོར་མཚོན་ན་ལག་ཤེས་བཟོ་རིག་གི་སྟེང་དུ་ལག་པ་འགུལ་
རྒྱུ་ནི་ཕལ་ཆེར་རྒྱུན་ཆད་ཟིན་པ་རེད། རྒྱུན་དུ་རྩོམ་རིག་རྩོམ་
པ་དང་ངག་ཐོག་སྐད་ཆ་བཤད་པ་ནི། ཤེས་ཡོན་པའི་སྡེ་ལ་
མཚོན་ན་བསམ་བློའི་ནུས་པ་ཅུང་ཙམ་འགུལ་བའི་གོ་སྐབས་
ཤིག་ཡིན། རྒྱུན་དུ་དཔེ་ཀློག་ཤུགས་ཆེན་བྱེད་པ་ལས་གཟུགས་
157སློབ་གསོའི་དམིགས་ཡུལ།
པོའི་འགུལ་སྐྱོད་གཞན་པ་མི་བྱེད་མཁན་ཚོའི་ཀླད་པ་གཞན་
ལས་སྐྱེན་པའི་གནས་ཚུལ་མེད་ལ། དེ་ལས་ལྡོག་སྟེ། ཁོ་ཚོ་
ནི་བསམ་བློའི་སྟེང་ནས་འཆར་སྒོས་དབུལ་བ་ཡིན། འདི་ནི་
གཅིག་ནས་ཁོ་ཚོའི་ཀླད་པའི་ནང་གི་ཤེས་བྱ་མང་དྲགས་སོང་
བས་
!་དེས་བསམ་བློ་གཏོང་བའི་ནུས་པ་འཇོམས་ཀྱི་ཡོད་པའི་
རྐྱེན་གྱིས་ཡིན་རྒྱུ་རེད་ལ། གཉིས་ནས་ཁོ་ཚོའི་ཁ་དང་ལག་པ་
མ་འགུལ་བའི་རྐྱེན་གྱིས་ཀླད་པར་སྒུལ་ཤུགས་སློང་མཁན་མེད་
པའི་རྐྱེན་གྱིས་ཡིན་རྒྱུ་རེད།
ལག་རྩལ་སློབ་གསོའི་གལ་ཆེན་རང་བཞིན་ལ་ཚོད་
དཔག་བྱེད་པར། ང་ཚོ་ངེས་པར་དུ་སློབ་སྦྱོང་ཞེས་པ་དེ་དེབ་
ཐོག་སློབ་སྦྱོང་ཁོ་ནར་ངོས་འཛིན་པའི་རྒྱ་འདི་ལས་གྲོལ་
དགོས། མི་ལག་མ་བརྒྱུད་པར་ཐད་ཀར་ཐོབ་པའི་ཤེས་བྱ་ནི
རིག་སྟོབས་ཀྱི་འཚོ་བའི་རྨང་གཞི་ཡིན། དེབ་ཐོག་གི་སློབ་སྦྱོང་
ཕལ་མོ་ཆེས་མི་ལག་བརྒྱུད་པའི་ཤེས་བྱ་དབོར་འདྲེན་བྱེད་ཀྱི་
ཡོད་ལ། འདི་ལྟར་ཐོབ་པའི་ཤེས་བྱ་དེ་སྐབས་འཕྲལ་གྱི་ལག་
ལེན་ཐོག་ལ་ཕན་པ་ཆེན་པོ་མེད། ང་ཚོའི་དམིགས་ཡུལ་ནི་ང་
ཚའི་ འཕྲལ་གྱི་མི་ཚེའི་འཚོ་བའི་ནང་གི་དོན་དག་རྣམས་ང་
ཚོའི་ཐུན་མོང་གི་ཤེས་བྱའི་དཔེ་མཚོན་དུ་འགྱུར་རྒྱུ་དེ་ཡིན།
ཤེས་ཡོན་པའི་སྡེ་ཡིས་ནམ་རྒྱུན་སྤྲོད་ཐུབ་པ་ནི་མི་ལག་བརྒྱུད་
158བོད་འགྱུར་སློབ་གསོའི་ཀློག་དེབ།
པའི་ཤེས་བྱ་ཐར་ཐོར་ཡིན་ལ། ཤེས་བྱ་ཐར་ཐོར་དེ་ཡང་མི་
ལག་བརྒྱུད་པའི་ཤེས་བྱ་ཐར་ཐོར་གཞན་པ་ཞིག་ནས་བླངས་
པ་ཡིན། ཤེས་ཡོན་པའི་སྡེ་ཡིས་གྲུབ་འབྲས་མངོན་ཆེན་ལེན་
མི་ཐུབ་པའི་གནད་འགག་ནི་སྡེ་འདི་རུ་མི་ལག་བརྒྱུད་པའི་
ཤེས་བྱ་དར་ཁྱབ་ཆེ་བ་ལ་ཐུག་ཡོད། སྡེ་འདི་ཡི་རྣམ་རིག་གྲུང་
པོ་མིན་པ་ཡང་ཁོ་ཚོར་མངོན་སུམ་གྱི་ཤེས་བྱས་འཇིགས་སྣང་
བསྐུལ་རྒྱུ་མ་བྱུང་བས་ཡིན། དབྱིན་ཇིའི་བསམ་བློ་པ་ཧྥི་རན
སེ་སི•བྷད་ཁོན་ལགས་ཀྱི་གལ་ཆེ་བའི་ཤུགས་རྐྱེན་གཙོ་བོ་ནི།
བསམ་བློ་པ་ཁོང་གིས་བཏོན་པའི་རིགས་འགྲེ་གཏན་ཚིགས་
རིག་པའི་ཐུན་མིན་གཞུང་ལུགས་གང་གི་དབང་གིས་ཀྱང་མ་
ཡིན་པར། དེ་ནི་གཙོ་བོ་ཁོང་ཉིད་ཀྱིས་མི་ལག་བརྒྱུད་པའི་
ཤེས་བྱར་ངོ་རྒོལ་བྱས་ཏེ། ལས་འགུལ་འདིའི་སྣེ་ཁྲིད་མི་སྣར་
གྱུར་བའི་དབང་གིས་ཡིན།
ཚན་རིག་སློབ་གསོའི་ཐུན་མིན་གྱི་དཔེ་མཚོན་ནི། འདི་
ནི་མི་ལག་མ་བརྒྱུད་པའི་ལྟ་ཞིབ་བྱེད་རྒྱུ་རྨང་གཞིར་འཛིན་པ་
དེ་ཡིན། དེ་དང་འདྲ་བར། ལག་རྩལ་སློབ་གསོའི་ཐུན་མིན་གྱི་
དགེ་མཚན་ནི། དེས་ང་ཚོའི་ལྷན་སྐྱེས་ཀྱི་བག་ཆགས་ཟབ་མོའི་
རྗེས་སུ་འབྲངས་ནས། སེམས་ཀྱི་འཆར་སྒོ་དེ་ལུས་ཀྱི་ལག་རྩལ་
ལ་སྒྱུར་གྱི་ཡོད་ལ། ལུས་ཀྱི་འགུལ་སྐྱོད་དེ་སེམས་ཀྱི་འཆར་སྒོ་
159ལ་སྒྱུར་གྱི་ཡོད་པ་རེད།
སློབ་གསོའི་དམིགས་ཡུལ།
ཚན་རིག་གིས་བསྐུལ་བའི་བསམ་བློ་ནི་གཏན་ཚིགས་ཀྱི་
བསམ་བློ་ཡིན། གཏན་ཚིགས་ལ་ཡང་རིགས་གཉིས་ཡོད་དེ།
གསར་རྟོགས་བྱེད་པའི་གཏན་ཚིགས་དང་གསར་རྟོགས་བྱས་
པའི་གཏན་ཚིགས་སོ།།
གསར་རྟོགས་བྱེད་པའི་གཏན་ཚིགས་ཀྱི་ནང་དུ། ཚོད་
བགམ་བྱེད་རྒྱུ་དང་འབྲེལ་མེད་ཀྱི་ཞིབ་ཆ་འདོར་རྒྱུ། དོན་དག་
བྱུང་བའི་བརྒྱུད་རིམ་ལ་གཞིགས་ནས་ངེས་སྲོལ་གཏན་ལ་
འབེབས་རྒྱུ། འོས་འཚམས་ཀྱི་ཚོད་ལྟ་བྱེད་པ་ལ་བརྟེན་ནས་
ཚོད་དཔག་གང་ཞིག་བདེན་མིན་ར་སྤྲོད་བྱེད་རྒྱུ་སོགས་ཚུད་
ཡོད། འདི་ནི་རིགས་འགྲེ་གཏན་ཚིགས་རིག་པ་ཡིན།
གསར་རྟོགས་བྱས་པའི་གཏན་ཚིགས་ནི་དམིགས་བསལ་གྱི་
དོན་དག་འགའ་རེ་ལ་རྗེས་དཔག་ཚད་མས་དཔྱོད་པ་ཡིན་ལ།
གནས་བབ་ངེས་ཅན་གྱི་འོག་ནས། དོན་དག་འདི་དག་ནི་ཚོད་
དཔག་བྱས་པའི་རང་བྱུང་གི་ཆོས་ཉིད་དང་བསྟུན་ནས་འབྱུང་
གི་ཡོད། དེ་ལྟར། རང་བྱུང་གི་ཆོས་ཉིད་འདི་དག་གསར་རྙེད་
དམ་ཡང་ན་ཚོད་དཔག་བྱས་པའི་རྗེས་སུ། འདི་དག་གི་ལག་
ལེན་ནི་རྗེས་དཔག་གཏན་ཚིགས་ལ་ཡོངས་སུ་བརྟེན་དགོས་
པ་ཡིན། རྗེས་དཔག་གཏན་ཚིགས་མེད་ན་ཚན་རིག་ནི་རྩ་བ་
160བོད་འགྱུར་སློབ་གསོའི་ཀློག་དེབ།
ནས་བེད་མེད་ཡིན། ཚན་རིག་དེ་བྱེ་བྲག་ནས་སྤྱི་ལ་ཡར་ཁོ་
ན་འཛེགས་པ་ལས། སྤྱི་ནས་བྱེ་བྲག་གི་སྟེང་དུ་མར་འབབ་མ་
ཐུབ་ན། དེ་ནི་སྙིང་བོས་སྟོང་བའི་རྩེད་མོ་ཁོ་ན་ཡིན། ཚན་རིག་
ཟེར་བ་དེ། ཇཱད་ཁོབ་ཀྱི་ལྷ་ལམ་བགྲོད་པའི་ཐེམ་སྐས་སྟེང་གི་
ལྷའི་ཕོ་ཉ་བཞིན་དུ། སྤྱི་དང་བྱེ་བྲག་བར་དུ་ཡར་འཛེགས་མར་
འབབ་བྱེད་ཐུབ་དགོས། དངོས་ལུགས་རིག་པ་བ་ནེའུ་ཊོན
གྱིས་ཀུ་ཤུ་ཞིག་གི་ངོས་སུ་ཡོད་པའི་གོ་ལའི་འཐེན་ཤུགས་དང་
ཟླ་བའི་གོ་ལའི་ངོས་ཀྱི་འཐེན་ཤུགས་གཉིས་ཀ་རྩིས་བརྒྱབ་
པ་ན། ཁོས་ད་གཟོད་འཐེན་ཤུགས་ཀྱི་གནས་ལུགས་གསར་དུ་
རྙེད་པ་རེད། ང་ཚོས་འདིའི་ཞོར་ནས་དོ་སྣང་བྱེད་ཆོག་པ་ནི།
རྗེས་དཔག་གཏན་ཚིགས་མེད་ན་རིགས་འགྲེ་གཏན་ཚིགས་
ཀྱང་ཡོད་ཐབས་མེད་པའི་གནས་ལུགས་དེ་རེད། ནེའུ་ཊོན་
གྱིས་དངོས་ལུགས་ཀྱི་ངེས་སྲོལ་རླབས་ཆེན་འདི་རིགས་འགྲེའི་
རིགས་པས་གཏན་འཁེལ་བྱེད་སྐབས། ཨང་རྩིས་ཀྱིས་ནུས་པ་
ཨ
གལ་ཆེན་བཏོན་ཡོད།
འདི་ལྟར་བལྟས་ཡོང་ན། རྩིས་རིག་ཀྱང་རྗེས་དཔག་གཏན་
ཚིགས་རིག་པའི་རྙོག་འཛིང་ཆེ་བའི་གྲུབ་ཆའི་ནང་གི་ཆ་ཤས་
གཅིག་ཡིན་པ་མཐོང་ཐུབ་ལ། ཨང་ཀི་དང་གྲངས་འབོར། བར་
སྟོང་བཅས་ཀྱི་སྐབས་སུ་ལྷག་ཏུ་འདི་འདྲ་ཡིན་
161སློབ་གསོའི་དམིགས་ཡུལ།
ཚན་རིག་སློབ་ཁྲིད་ཀྱི་ཁྲོད་དུ་བསམ་བློའི་སྒྱུ་རྩལ་ངེས་པར་
དུ་ཁྲིད་དགོས། སྒྱུ་རྩལ་དེ་ནི། མངོན་སུམ་གྱི་མྱོང་བའི་སྟེང་
དུ་སྤྱོད་རུང་བའི་འཆར་སྒོ་གསལ་བོ་སྒྲིག་པའི་སྒྱུ་རྩལ་དང་
། བེད་སྤྱོད་དུ་རུང་བའི་ཐུན་མོང་གི་གནས་ལུགས་གསར་དུ
རྙེད་པའི་སྒྱུ་རྩལ། གསར་དུ་རྙེད་པའི་གནས་ལུགས་དེ་ཚོད་
ལྟ་བྱེད་པའི་སྒྱུ་རྩལ། ཐུན་མོང་གི་གནས་ལུགས་དེ་ཅུང་གལ་
ཆེ་བའི་གནས་ཚུལ་བྱེ་བྲག་པའི་སྟེང་དུ་བཀོལ་སྤྱོད་གཏོང་
བའི་སྒྱུ་རྩལ་བཅས་ཡིན། ད་དུང་། ཚན་རིག་རང་བཞིན་གྱི་
འགྲེལ་བཤད་ཀྱི་སྟོབས་ཤུགས་ཀྱང་གལ་ཆེན་ཡིན་ཏེ། དེ་ལྟར་
ན། གནད་དོན་གལ་ཆེན་གྱི་སྟེང་དུ་འོས་འཚམས་ཀྱིས་དོ་སྣང་
བྱེད་པ་དང་ཆབས་ཅིག་ཏུ། རྙོག་འཛིང་ཆེ་བའི་ཤེས་བྱའི་ཕུང་
བོའི་ཚོགས་ལས་འབྲེལ་ཡོད་ཀྱི་གནད་དོན་ལོགས་སུ་འདོན
ཐུབ།
ནམ་ཞིག་གི་ཚེ་ན། ཐུན་མོང་གི་བསམ་བློའི་སྒྱུ་རྩལ་ལ་
དོ་སྣང་ངེས་ཅན་བྱས་ནས། ཚན་རིག་གི་ཁྱབ་ཁོངས་གཅིག་
གམ། ཡང་ན་ཚན་རིག་གི་ཁྱབ་ཁོངས་འགའ་རེ་ལྷན་དུ་འདུས་
པའི་སློབ་ཚན་སྐོར་ཞིག་སློབ་ཁྲིད་འདང་ངེས་ཤིག་བྱེད་ཐུབ་
པ་བྱུང་ན། དེ་དུས་ང་ཚོས་ཚན་རིག་ཆེད་སྦྱོང་གི་ཐབས་ལམ་
ལེགས་བཅོས་ཀྱི་ཕྱོགས་སུ་གོམ་པ་ཆེན་པོ་ཞིག་སྤོས་པ་ཡིན།
162བོད་འགྱུར་སློབ་གསོའི་ཀློག་དེབ།
ཚན་རིག་སློབ་གསོ་ནི་ནམ་རྒྱུན་ཚན་རིག་གི་ཡན་ལག་གཅིག་
གམ་ཡང་ན་གཉིས་ཙམ་རྨང་གཞི་བྱས་ནས་གྲུབ་པ་ཡིན་ངེས་
ཤིང༌། འདི་ལྟ་བུའི་ཚན་རིག་སློབ་གསོའི་ཆེས་ཉེན་ཚབས་
ཆེ་བའི་ནོར་འཁྲུལ་ནི། སློབ་ཕྱིའི་རྒྱུགས་སྤྲོད་ལམ་ལུགས་ཀྱི
གནོན་ཤུགས་ཀྱི་འོག་ནས། དགེ་རྒན་ཚོས་ཡན་ལག་གི་ཚན
རིག་འདི་ཚོ་ཁོ་ནའི་ཤེས་བྱ་དོག་མོ་རེ་སློབ་མའི་ཀླད་པའི་ནང་
དུ་བླུག་ཐབས་བྱས་ནས་འདུག་པ་དེ་ཡིན། དེ་བས། ཚན་རིག
གི་སློབ་ཚན་ཁྲོད་དུ་ཐུན་མོང་གི་ཤེས་བྱ་སྤེལ་རྒྱུ་རྒྱུན་འཁྱོངས་
བྱེད་པ་དང་ཆབས་ཅིག་ཏུ། བྱེ་བྲག་གི་སྤྱོད་སྒོའི་སྐབས་སུ་
དམིགས་བསལ་གྱི་ཁྱད་ཆོས་མངོན་ཐབས་བྱེད་དགོས། གལ་
སྲིད་མི་ཞིག་གིས་རང་ཉིད་ཀྱི་ཆེད་སྦྱོང་ཚན་རིག་མ་གཏོགས་
མི་ཤེས་ཤིང་། ཆེད་སྦྱོང་དེ་ཡང་འཆར་ཅན་གྱི་འགྲོ་སྟངས་ཙམ་
ཡིན་ན། ཁོས་མཐའ་ན་རང་ཉིད་ཀྱི་ཆེད་སྦྱོང་དེ་ཡང་ལེགས་
པོ་ཞིག་རྟོགས་མེད། ཁོའི་བསམ་བློ་ལ་གསོན་ཤུགས་མེད་ཅིང་
ཁོ་ལ་བསམ་བློ་གསར་པ་འདྲེན་པའི་ནུས་པ་མེད། ཁོས་ཅི་ཡང་
གསར་རྟོགས་བྱེད་མི་ཐུབ་ལ། ཅི་ཞིག་ཤེས་པ་དེ་ལག་ལེན་དུ་
འདེབས་པར་རྨོངས་ཡོད།
བྱེ་བྲག་གི་གནས་ཚུལ་ཁྲོད་ནས་ཐུན་མོང་གི་ཁྱད་ཆོས་
འཚོལ་རྒྱུ་ནི་ཧ་ཅང་དཀའ་མོ་ཡིན་ལ། འདི་ནི་སློབ་མ་ལོ་ཆུང་
163སློབ་གསོའི་དམིགས་ཡུལ།
ཚོ་ལ་མཚོན་ན་ལྷག་ཏུ་དཀའ་ཚེགས་ཆེ། སློབ་གསོའི་སྒྱུ་རྩལ་
ནི་གནའ་ནས་ད་བར་དུ་ལས་སླ་མོ་ཞིག་གཏན་ནས་མིན་
སློབ་གསོའི་དཀའ་གནད་དང་། ལྷག་པར་དུ་སློབ་ཆུང་སློབ་
གསོའི་དཀའ་གནད་གྲོལ་རྒྱུ་ནི། ཁྱད་དུ་འཕགས་པའི་ལྷན་
སྐྱེས་ཀྱི་ཤེས་རབ་ལྡན་པའི་མི་སྣ་ཁོ་ནས་ཕྲག་ཏུ་ལེན་ཐུབ་པའི་
འགན་ཁུར་ཞིག་ཡིན། འདི་ནི་མིའི་རྣམ་ཤེས་ཀྱི་སྦྱོང་བརྡར་
ཡིན།
རྩིས་རིག་སློབ་ཚན་དེ་ཁྲིད་སྟངས་ཤེས་པ་ཡིན་ན། དེ་
ནི་ཐུན་མོང་གི་ཤེས་བྱ་ལག་བསྟར་བྱེད་པའི་ལག་ཆ་ཆེས་རྣོ་
ངར་ལྡན་པ་དེ་ཡིན། རྩིས་རིག་གི་སྙིང་བོ་གལ་ཆེན་གཅིག་
ནི། ཐུན་མོང་གི་ཤེས་བྱ་དང་བྱེ་བྲག་གི་ཤེས་བྱ་གཉིས་ལས་
c!) 9, ]
བྱེ་བྲག་གི་ཤེས་བྱ་འདོར་རྒྱུ་དང། ཐུན་མོང་གི་ཐབས་ལམ་
དང་བྱེ་བྲག་གི་ཐབས་ལམ་གཉིས་ནས་བྱེ་བྲག་གི་ཐབས་ལམ་
འདོར་རྒྱུ་དེ་ཡིན། མཉམ་བྱའི་རྩིས་ཀྱི་དཀའ་རྙོག་སེལ་སྐབས་
ང་ཚོས་བྱེ་བྲག་གི་ཐབས་ལམ་རེ་བེད་སྤྱོད་དགོས་མོད། འོན་
ཀྱང་། མཉམ་བྱའི་རྩིས་ཀྱིས་ཀྱང་ཚན་རིག་གི་ཁྱབ་ཁོངས་སྣ་
ཚོགས་སུ་ཁྱབ་པའི་དཀའ་གནད་བརྒྱ་ཕྲག་མང་བོ་སེལ་རོགས་
བྱེད་ཀྱི་ཡོད། རྗེས་དཔག་གཏན་ཚིགས་ཀྱི་སྟོབས་ཤུགས་ནི་
དོན་སྤྱིའི་རྣམ་པའི་ཁྱད་ཆོས་ཡིན་པའི་རྐྱེན་གྱིས། ཐུན་མོང་གི་
164བོད་འགྱུར་སློབ་གསོའི་ཀློག་དེབ།
གཏན་ཚིགས་ནི་ཆེས་སྟོབས་ཤུགས་ཆེ་བའི་གཏན་ཚིགས་དེ་
ཡིན།
འདིར་ཡང་ང་ཚོས་གཟབ་གཟབ་བྱེད་དགོས། རྩིས་རིག་
དེ་ཐུན་མོང་གི་དོན་དངོས་གཙོ་འདོན་བྱེད་རྒྱུ་ཁོ་ནའི་སྟེང་
དུ་སྤྱད་ན། ང་ཚོས་རྩིས་རིག་སློབ་གསོ་དེ་ལོག་ལམ་དུ་ཁྲིད་
པ་རེད། ཐུན་མོང་གི་ཤེས་བྱ་ནི་བྱེ་བྲག་གི་འབྲས་བུ་རྣམས་
ཕན་ཚུན་ལྷན་དུ་སྦྲེལ་བའི་འབྲེལ་ཐག་ཡིན། མདོར་དེད་ནས་
བཤད་ན། ཁ་ཡོད་ལག་ཡོད་ཀྱི་དམིགས་བསལ་གནས་བབ་
ཁག་ད་གཟོད་ཆེས་གལ་ཆེ་བ་ཡིན། དེ་བས། རྩིས་རིག་གི་ལག་
ལེན་ཁྲོད་དུ། འབྲས་བུའི་ཐད་དུ་གང་ཐུབ་ཐུབ་ཀྱིས་བྱེ་བྲག་
ཏུ་འབབ་དགོས་ལ། ཐབས་ལམ་ཐད་ནས་གང་ཐུབ་ཐུབ་ཀྱིས་
ཐུན་མོང་ལ་འགྲོ་དགོས། གཏན་ཚིགས་རིག་པའི་སྙིང་བོ་ནི། བྱེ་
བྲག་དེ་ཐུན་མོང་དུ་སྒྱུར་བ་དང་། དེ་ནས་ཐུན་མོང་དེ་བྱེ་བྲག་
ཏུ་སྒྱུར་བ་ཡིན། ཐུན་མོང་མེད་ན་གཏན་ཚིགས་མེད་ལ། བྱེ
བྲག་མེད་ན་དོན་སྙིང་མེད།
བྱེ་བྲག་གི་ཞིབ་ཆ་ནི་ལག་རྩལ་སློབ་གསོའི་དཔུང་སྟོབས་
ཡིན། ཐུན་མོང་གི་ཆ་ཡིས་མ་ཟིན་པའི་དོན་དངོས་དེ་བྱེ་བྲག་
གི་དོན་དངོས་ཡིན་པའི་ངེས་པ་མེད། དཔེར་ན། x + y = y + x
ལྟ་བུའི་ཚབ་རྩིས་སྟེང་གི་རྩ་བའི་རིགས་པ་དེ། 2 +2 = 4 འདི
165སློབ་གསོའི་དམིགས་ཡུལ།
དང་བསྡུར་ན་ལྷག་ཏུ་སྤྱིར་བཏང་བ་ཡིན། འོན་ཀྱང་། “གཉིས་
ཀྱི་སྟེང་དུ་གཉིས་བསྣན་ན་བཞི་ཡིན།” ཞེས་པ་འདི་ཡང་བྱེ་
བྲག་གི་ཞིབ་ཕྲའི་ཆ་ཤས་ཅི་ཡང་མེད་པའི་ཆེས་སྤྱིར་བཏང་
གི་བརྗོད་གཞི་ཞིག་རེད། དེའི་རྐྱེན་གྱིས། བརྗོད་གཞི་འདི་ཆེས་
བྱེ་བྲག་ཏུ་བབས་ནས་གོ་བ་ལོན་ཆེད་དུ། དངོས་པོ་བྱེ་བྲག་པ་
དང་འབྲེལ་བའི་འཕྲལ་གྱི་དངོས་ཡོད་ཀྱི་རོགས་རམ་ལ་བརྟེན་
དགོས། དེ་བས། གལ་སྲིད་ཁྱོད་རང་ཀུ་ཤུ་ཞེས་པ་འདིར་ཚོར་
བ་དང་འདུ་ཤེས་གཉིས་ཀའི་སྟེང་ནས་འདྲིས་ཆ་ཡོད་ཚེ། “ཀུ་
ཤུ་འདི་གཉིས་དང་ཀུ་ཤུ་དེ་གཉིས་མཉམ་དུ་བསྡོམས་ན་ཀུ་
ཤུ་བཞི་རེད།” ཅེས་པ་འདི་ཆེས་བྱེ་བྲག་ལ་བབས་པའི་བརྗོད་
གཞི་ཞིག་ཡིན།
རྩ་བའི་རིགས་པ་གང་ཞིག་སྤྱི་འགྲོས་སྟོང་བ་ཙམ་དུ
མི་ལུས་པར་ལག་ལེན་ཆ་ཚང་བ་ཞིག་ཏུ་མངོན་འགྱུར་བྱེད་
པར། ལག་རྩལ་སློབ་གསོའི་ཡན་གྱི་གདམ་བྱ་ཞིག་མེད། ལག་
ལེན་མེད་པའི་ཞིབ་ལྟ་ཙམ་གྱིས་གོ་ཅི་ཡང་མི་ཆོད། དངོས་པོ་
གང་ཞིག་རང་ཉིད་ཀྱིས་གསར་དུ་བསྐྲུན་ཚེ། ད་གཟོད་གསར་
དུ་བསྐྲུན་པའི་དངོས་པོ་དེའི་ཐད་ལ་གོ་རྟོགས་གསལ་ཞིང
དྭངས་པ་ཞིག་སྐྱེ་རྒྱུ་རེད། དེའི་རྐྱེན་གྱིས། དངོས་པོ་གང་ཞིག་
གི་གནས་ལུགས་གསལ་བོར་རྟོགས་འདོད་ཚེ། རང་ཉིད་ཀྱིས་
166བོད་འགྱུར་སློབ་གསོའི་ཀློག་དེབ།
དོན་དག་དེ་རང་སྟེང་དུ་ལེན་པ་ནི་ངེས་སྲོལ་བཟང་བོ་ཞིག་
ཡིན། ཁྱོད་ཀྱི་བསམ་བློ་གང་ཞིག་ཐད་ཀར་ལག་ལེན་དུ་བསྟར་
ཚེ། ད་གཟོད་ཁྱོད་ཀྱི་སྡེ་ཁག་ལ་གསོན་ཤུགས་རྒྱས་རྒྱུ་རེད་ལ།
ཁྱོད་རང་ཉིད་ལའང་གོ་རྟོགས་གསལ་བོ་ཞིག་སྐྱེ་རྒྱུ་རེད། དེ
དེ་
དང་ཆབས་ཅིག་ཏུ། ཁྱོད་ཀྱི་བསམ་བློ་དེར་ལག་ལེན་ཁྲོད་དུ་
དེ་
ཞན་ཆ་ཅི་ཞིག་ཡོད་པ་མཐོང་བ་དེས་ཁྱོད་ཀྱི་བསམ་བློ་དེ
འཐུས་ཚང་དུ་གཏོང་བར་ཕན་པ་ཆེན་པོ་ཡོད་རྒྱུ་རེད།
སློབ་ཆུང་སློབ་གསོའི་ཁྲོད་དུ་ལྟ་བ་འདི་ལག་ལེན་དུ་
བསྟར་བ་རེད། བྱིས་པ་ཚོར་རང་ཉིད་ཀྱི་ལག་པ་འགུལ་ནས་
ཤོག་བུ་དྲས་གཏུབ་དང་ཤོག་བྱང་དབྱེ་གསེས་བྱེད་དུ་འཇུག་
པ་བརྒྱུད་ནས་ཁོ་ཚོར་དབྱིབས་དང་ཁ་དོག་སྐོར་ཁྲིད་ཀྱི་ཡོད་
པ་རེད། སྤྱིར་འདི་ཡང་མི་ཆོག་རྒྱུ་མེད་མོད། འོན་ཀྱང་། ངས་
བཤད་བཞིན་པ་ནི་འདི་མིན། འདི་ནི་བསམ་བློ་མ་བཏང་
གོང་ལག་པས་མྱོང་རྒྱུ་སྟེ། འཆར་སྒོ་འཕེལ་བར་དམིགས་ནས་
ལུས་ཀྱི་མྱོང་བ་དེ་སེམས་ཀྱི་འཛིན་པའི་སྔོན་དུ་གཏོང་བ་
ཡིན་ལ། འདི་ནི་ཕུལ་དུ་བྱུང་བའི་ཁྲིད་ཐབས་ཤིག་ཡིན། འོན་
ཀྱང་། ལག་རྩལ་སློབ་གསོ་ཟེར་བ་དེ་འདི་ག་ཙམ་གྱིས་ཆོག་གི་
མེད། འདི་ནི་ཁྱོད་ཀྱི་བསམ་བློ་དང་མཉམ་དུ་འགྲོ་བའི་གསར་
གཏོད་ཀྱི་མྱོང་བ་དང༌། ཁྱོད་ཀྱི་བསམ་བློ་ལག་ལེན་དུ་འདེབས་
167སློབ་གསོའི་དམིགས་ཡུལ།
པའི་མྱོང་བ། ཁྱོད་ཀྱི་བསམ་བློ་དང་ལག་ལེན་བར་དུ་མཐུན་
འགྱུར་བྱེད་སྟངས་ཁྲིད་པའི་མྱོང་བ། ཁྱོད་ཀྱི་བསམ་བློ་དེ་མིག་
རྒྱང་དང་སྦྲེལ་བ་དང༌། མིག་རྒྱང་དེ་གྲུབ་འབྲས་དང་སྦྲེལ་
བའི་མྱོང་བ་བཅས་ཡིན། ལག་རྩལ་སློབ་གསོས་གཞུང་ལུགས་
ཤེས་བྱ་སྤྲོད་པ་མ་ཟད། གཞུང་ལུགས་ཤེས་བྱས་མི་འདང་སར་
ལག་རྩལ་སློབ་གསོས་ཁ་གསབ་བྱེད་ཀྱི་ཡོད།
ལག་རྩལ་སློབ་གསོ་ཞེས་པ་དེ་ཕི་ལེ་ཊོའི་རིང་ལུགས་ཀྱི་
ཡང་དག་པའི་སློབ་གསོའི་ཚབ་བྱེད་པའི་ཚབ་མ་ལག་རྡུམ་
མ་སྟེ། མི་ཚེའི་འཚོ་བའི་གནས་བབ་ཀྱི་དབང་གིས་སྟབས་
མ་འགྲིག་པར་འཁོས་ཞན་དུ་བསྒྱུར་བའི་སྦྱོང་ཚན་སྐྱོན་ཅན་
ཞིག་ཏུ་གོ་མི་རུང༌། མི་སུ་ཞིག་ཡིན་རུང་རང་ཉིད་ཀྱི་ནུས་པ་
ལ་དཔག་པའི་ཤེས་བྱ་ཐར་ཐོར་དང་སྦྱོང་ཚན་ཐར་ཐོར་རེ་
ལེན་རྒྱུ་མ་གཏོགས་ཤེས་བྱ་དང་སྦྱོང་ཚན་ཡོངས་སུ་རྫོགས་པ་
གཅིག་ཀྱང་མ་ལུས་པར་སྦྱོང་རྒྱུ་ནི་མི་སྲིད་པ་ཞིག་རེད། འོན་
ཀྱང་། རིག་སྟོབས་དང་རང་གཤིས་གཉིས་ཀ་ཆེས་ཡང་དག་
པའི་བཏང་སྙོམས་སུ་གནས་པར་ལམ་བུ་གསུམ་ཡོད་དེ། དེ་
དག་ནི། རིག་ཚན་རིག་གནས་ཀྱི་ལམ་བུ་དང་ཚན་རིག་རིག་
གནས་ཀྱི་ལམ་བུ། ལག་རྩལ་རིག་གནས་ཀྱི་ལམ་བུ་བཅས་
སོ།། ལམ་བུ་གང་ཡང་རུང་བ་ཞིག་ལམ་བུ་གཞན་པ་དག་
168བོད་འགྱུར་སློབ་གསོའི་ཀློག་དེབ།
དང་རྩ་བ་ནས་མ་འདྲེས་པར་སོང་ན། དེས་རིག་སྟོབས་དང་
རང་གཤིས་གཉིས་ཀའི་ཐད་ནས་གྱོང་ཁ་ཆེན་པོ་འཁུར་རྒྱུ་
ཡིན་པ་ནི་སྨོས་མེད་རེད། འོན་ཀྱང་། བསླབ་གཞིའི་སྦྱོང་ཚན་
འདི་གསུམ་པོ་རིགས་པ་ངེས་ཅན་ཞིག་ལ་མ་བརྟེན་པར་རང་
དགར་ལྷན་དུ་བསྡེབས་ན། དེས་ནི་ཕན་ཚུན་འབྲེལ་བ་མེད
ཅིང་ལག་ལེན་ཏུ་རྩ་བ་ནས་མ་བསྟར་བའི་ཤེས་བྱ་ཐར་ཐོར་རེ་
སྦྱོང་བའི་མཇུག་འབྲས་ངན་པ་ཞིག་ལེན་རྒྱུ་རེད། ང་ཚོས་ཤེས་
གསལ་ལྟར། སྲོལ་རྒྱུན་རིག་ཚན་སློབ་གསོའི་དགེ་མཚན་ཆེས་
ཆེ་བ་ནི། དེའི་ཆ་ཤས་ཡོངས་རྫོགས་ཕན་ཚུན་དམ་པོར་འབྲེལ་
ཡོད་པ་དེ་ཡིན། རིག་ཚན་སློབ་གསོ་དང་ཚན་རིག་སློབ་གསོ།
ཡང་ན་ལག་རྩལ་སློབ་གསོ་སོགས་སྦྱོང་ཚན་གཙོ་བོ་དེ་གང་
ཡིན་རུང་། སྦྱོང་ཚན་གཙོ་བོ་དེ་གཙོ་གཉེར་བྱེད་རྒྱུ་མ་དོར
བའི་རྨང་གཞིའི་སྟེང་དུ། སྦྱོང་ཚན་གཞན་པ་གཉིས་ཀའི་ཆ
ཤས་དེ་ནང་དུ་འདྲེན་པའི་མཐུན་སྦྱོར་སྒྲུབ་མི་ཐུབ་པ་འདི་ནི།
སློབ་གསོའི་ཁྲོད་ཀྱི་ཆེས་ཆེ་བའི་དཀའ་ངལ་དེ་ཡིན།
ལག་རྩལ་སློབ་གསོའི་གནད་དོན་གསལ་བོར་བཟོ་བར།
ང་ཚོས་ངེས་པར་དུ་ལོ་ཚིགས་གཉིས་ཀྱི་སྟེང་དུ་དོ་སྣང་བྱེད་
དགོས། གཅིག་ནི་སློབ་ཆུང་སློབ་གསོ་གྲུབ་མཚམས་ཀྱི་རང་ལོ་
བཅུ་གསུམ་དང་། གཞན་པ་དེ་ནི་སློབ་གྲྭའི་སློབ་ཚན་བཀོད
169སློབ་གསོའི་དམིགས་ཡུལ།
སྒྲིག་ནང་དུ་བཙིར་བའི་ལག་རྩལ་སློབ་གསོ་གྲུབ་མཚམས་
ཏེ། རང་ལོ་བཅུ་བདུན་ཡིན། དམའ་རིམ་ལག་རྩལ་སློབ་གྲྭའི་
ནང་གི་ལག་རྩལ་སློབ་མ་ལ་མཚོན་ན། ལོ་ངོ་གསུམ་གྱི་སློབ་
ཚན་དེ་ཅུང་རྒྱུན་ལྡན་ཡིན་རེད། འོན་ཀྱང་། མཚོ་དམག་གི
དམག་དཔོན་དང་སྤྱིར་བཏང་གི་བཀོད་འདོམས་མི་སྣ་གསོ་
སྐྱོང་བྱེད་པར་དུས་ཡུན་དེ་ལས་རིང་བ་དགོས་ཀྱི་ཡོད། ང་
ཚོས་སློབ་མ་ཚོ་རང་ལོ་བཅུ་བདུན་ལ་སླེབས་དུས། ཁོ་ཚོར་སྤྱི་
ཚོགས་ནང་དུ་སྤྱོད་རུང་བའི་ལག་རྩལ་ཐོབ་ཡོད་པར་འགན་
ལེན་བྱེད་པའི། བསླབ་གཞི་བཀོད་སྒྲིག་གི་རྩ་འཛིན་འགའ་
རེར་བསམ་བློ་གཏོང་དགོས།
ཁོ་ཚོའི་ལག་རྩལ་ལག་དེབ་སྦྱོང་བའི་སློབ་ཚན་དེ་རང་
ལོ་བཅུ་གསུམ་ནས་མགོ་འཛུགས་དགོས་ཤིང༌། སྦྱོང་བརྡར་གྱི་
ནང་དོན་ཡང་ཁོ་ཚོའི་སྦྱོང་ཚན་སྤྱིའི་ཆ་ཤས་ཀྱི་ཚད་དང་རན་
པ་ཞིག་ཡིན་དགོས། དེ་ནས་སྦྱོང་བརྡར་གྱི་ནང་དོན་ལོ་རེ་
བཞིན་དུ་ཁ་སྣོན་བྱས་ཏེ། མཇུག་མཐར་ཚད་ངེས་ཅན་ཞིག་ལ་
སླེབས་ཐུབ་པ་བྱེད་དགོས། དོན་དག་གལ་ཆེ་བ་ནི། སྦྱོང་བརྡར་
འདི་དག་ཀྱང་ཆེད་ལས་རང་བཞིན་ཡིན་དྲགས་མི་རུང་།
གྲྭའི་ནང་གི་མཐའ་མའི་མཛེས་སྤྲོས་ལག་རྩལ་ཡིན་ཡང་རུང༌།
ཡང་ན་ལས་ཀ་བྱེ་བྲག་པ་ཞིག་གི་ཁྱད་རྩལ་ཡིན་ཡང་རུང་།
170
ལས་བོད་འགྱུར་སློབ་གསོའི་ཀློག་དེབ།
རྩལ་འདི་དག་ནི་ཚོང་ལས་ལས་གྲྭས་ཁྲིད་དགོས་པའི་ཤེས་
བྱ་ཡིན་པ་ལས། དེས་སློབ་གྲྭའི་སློབ་ཚན་བཀོད་སྒྲིག་གི་ནང
དུ་ས་མིག་ཆེན་པོ་འཛིན་མི་རུང༌། སྦྱོང་བརྡར་ཚད་ལྡན་ཐོབ་
པའི་ལས་ཀ་པ་ཞིག་གིས་ལག་རྩལ་དེ་དག་ནི་འགྲོ་ཞོར་འདུག་
ཞོར་དུ་སྦྱོང་ཐུབ་ཀྱི་རེད། སློབ་གསོའི་ལམ་ལུགས་ཚང་མའི་
ཕམ་ཉེས་ཀྱི་རྒྱུ་རྐྱེན་གཙོ་བོ་ནི་ལམ་ལུགས་དེའི་གསོན་ཤུགས་
ཉམས་པ་དེ་ཡིན། གལ་སྲིད་ང་ཚོས་ལག་རྩལ་སློབ་གསོ་ཟེར་
བ་དེ། བྱིས་པ་ཚོ་ལོ་ན་གཞོན་པའི་གོ་སྐབས་དང་བསྟུན་ནས་
ཁོ་ཚོར་ཧ་ཅང་ཆེད་ལས་རང་བཞིན་གྱི་འཇོན་ནུས་ཤིག་སྤྲོད་
པར་ངོས་བཟུང་བ་ཡིན་ན། ལམ་ལུགས་དེར་ཕམ་ཉེས་འབྱུང་
རྒྱུ་ལས་མེད། ང་ཚོའི་རྒྱལ་ཁབ་ཀྱི་ངལ་རྩོལ་སྟོབས་ཤུགས་ལ་
སྤོ་འགུལ་རང་བཞིན་དགོས་ཟེར་དུས། ངལ་རྩོལ་སྟོབས་ཤུགས་
དེ་ས་ཆ་གཅིག་ནས་ས་ཆ་གཞན་དུ་སྤོ་འགུལ་བྱེད་རྒྱུ་མ་ཡིན་
པར། ལག་ལེན་ཏུ་བསྟར་རུང་བའི་འབྲེལ་ཡོད་འཇོན་ནུས་
ངེས་ཅན་ཞིག་གི་རྨང་གཞིའི་སྟེང་དུ། ལས་རིགས་དམིགས་
བསལ་བ་གཅིག་ནས་ལས་རིགས་དམིགས་བསལ་བ་གཞན་པ་
ཞིག་ཏུ་སྤོ་འགུལ་བྱེད་པའི་ནུས་པ་དགོས་ཟེར་བ་ཡིན། སྐབས་
འདིར་སླེབས་དུས། ངས་རང་ཉིད་ཀྱི་རྩོད་གཞི་དེ་ཅུང་གོ་ནོར
ཐེབས་སླ་བ་ཤེས་ཀྱི་ཡོད། ངས་ནི། ལས་རིགས་གཅིག་གི་སྟེང་
171དུ་ཆེད་
སློབ་གསོའི་དམིགས་ཡུལ།
པ་
ལས་སུ་སོང་བའི་མི་ཞིག་གིས། ལས་རིགས་གཞན་
སྣ་ཚོགས་ཀྱི་བར་དུ་ཕར་མཆོང་ཚུར་མཆོང་བྱེད་དགོས་ཟེར་
གྱི་མེད། འདི་ནི་ལས་རིགས་མཐུན་ཚོགས་ཀྱི་འགན་ཁུར་ཡིན་
པ་ལས་སློབ་གསོ་པ་ཞིག་ལ་འདིར་ཇུས་གཏོགས་མེད། ངས་
གྲོས་གཞི་འདོན་བཞིན་པའི་རྩ་དོན་ནི། ལག་རྩལ་ལས་རིགས་
ཐད་ཀྱི་སྦྱོང་བརྡར་དེ་ཁྱབ་ཁོངས་རྒྱ་ཆེ་དགོས་པ་ལས་རིགས་
གཅིག་རྐང་འཛིན་ཁོ་ནའི་སྟེང་དུ་འགྲོ་མི་རུང་ཞིང༌། ཡུལ་དུས་
དང་བསྟུན་ནས་འགྱུར་ཐུབ་པའི་ནུས་པ་ནི་ལས་ཀ་པ་དང་
སྦྱིན་བདག་ལ་ཕན་པ་ཆེ་ལ། དེ་བཞིན་རྒྱལ་ཁབ་ལ་ཡང་ཕན་
པ་ཆེ།
བསླབ་གཞི་འདིའི་རིག་སྟོབས་སྦྱོང་བརྡར་ཐད་ཀྱི་ནང་
དོན་དེ་ངེས་པར་དུ་ཟུང་འབྲེལ་སློབ་སྦྱོང་གི་རྩ་འཛིན་འོག་
ནས་འགྲོ་དགོས། སྤྱིར་བཤད་ན། རིག་སྟོབས་སློབ་གསོའི་ནང་
ནས་ལག་རྩལ་སྦྱོང་བརྡར་དང་ཐད་ཀར་འབྲེལ་བ་ཡོད་པ་ནི་
ཚན་རིག་གི་ཡན་ལག་འགའ་རེ་ཡིན། དོན་དམ་པར་བཤད་
ན། ལག་རྩལ་སྦྱོང་བརྡར་ནང་དུ་ཚན་རིག་གི་ཡན་ལག་གཅིག་
ལས་མང་བ་འདྲེས་ནས་ཡོང་ལ། མཐའ་ན་དེ་འདྲ་མིན་པའི་
དབང་དུ་བཏང་རུང༌། ཚན་རིག་སློབ་སྦྱོང་དེ་རིག་ པ་ སྣ་
གཅིག་གི་སྟེང་དུ་མར་བསྡུ་རྒྱུ་ནི་ཕལ་ཆེར་མི་སྲིད་པ་ཞིག་
172
་པ་སྣབོད་འགྱུར་སློབ་གསོའི་ཀློག་དེབ།
རེད། དེ་ལྟ་ནའང་། གལ་སྲིད་ཚན་རིག་གི་ཚན་པ་ཁག་གི་དབྱེ་
མཚམས་ཐད་དེ་འདྲའི་ཤུགས་སྣོན་མ་བྱས་པའི་རྨང་གཞིའི་
སྟེང་དུ། སྦྱོང་ཚན་རེ་རེའི་ནང་དུ་འདྲེས་པའི་ཚན་རིག་གི་ཆ་
ཤས་གཙོ་བོ་གང་ཡིན་ལ་བལྟས་ནས། ང་ཚོས་ལག་རྩལ་སྦྱོང་
ཚན་དེ་རིགས་དྲུག་ཏུ་བགར་ཆོག་ལ། དེ་དག་ནི། (1) དབྱིབས་
རྩིས་རིག་པའི་ལག་རྩལ། (2) འཕྲུལ་ལས་རིག་པའི་ལག་རྩལ།
(3) དངོས་ལུགས་རིག་པའི་ལག་རྩལ། (4) རྫས་འགྱུར་རིག་པའི་
ལག་རྩལ། (5) སྐྱེ་དངོས་རིག་པའི་ལག་རྩལ། (6) ཚོང་ལས་དང་
སྤྱི་ཚོགས་ཞབས་ཞུའི་ལག་རྩལ་བཅས་སོ།།
དབྱེ་མཚམས་འདི་ལྟར་ན། ཞར་བྱུང་གི་ཚན་རིག་
འདི་དག་ཕུད་པའི་ཚན་རིག་གི་ཚན་པ་བྱེ་བྲག་འགའ་རེ་
ནི་ལས་རིགས་སྦྱོང་བརྡར་མང་ཆེ་བའི་ནང་དུ་དགོས་ཀྱི
ཡོད་པ་མཚོན་གྱི་ཡོད། དཔེར་ན། ཤིང་བཟོ་དང་མགར་ལས་
སོགས་ལག་ཤེས་བཟོ་ལས་མང་བོ་ཞིག་གི་ནང་དུ་དབྱིབས་
རྩིས་རིག་པའི་ལག་རྩལ་འདྲེས་ཡོད། དེ་མཚུངས་སུ། ཞིང་
ལས་ནི་སྐྱེ་དངོས་རིག་པའི་ལག་རྩལ་ཞིག་རེད། ཟས་རིགས་
གཡོས་སྦྱོར་གྱི་སྟེང་དུ་བཟའ་བཏུང་ཞབས་ཞུ་བསྣན་ན། དེ་
ནི་སྐྱེ་དངོས་རིག་པ་དང་དངོས་ལུགས་རིག་པ། རྫས་འགྱུར་
རིག་པ་བཅས་ཀྱི་བར་དུ་གནས་པའི་ལག་རྩལ་ཡིན་པ་འདྲ།
173སློབ་གསོའི་དམིགས་ཡུལ།
འོན་ཀྱང་འདིའི་ཐད་ང་ལ་ངེས་ཆ་ཆེན་པོ་མེད། ཚོང་ལས་
དང་སྤྱི་ཚོགས་ཞབས་ཞུ་དང་འབྲེལ་བའི་ཚན་རིག་ལ་མཚོན་
ན། དེའི་ཆ་གཅིག་ནི་ཨང་རྩིས་རིག་པ་དང་སྡོམ་རྩིས་རིག་
པ་ཚུད་པའི་ཚབ་རྩིས་རིག་པ་ཡིན་ལ། ཆ་གཞན་པ་གཅིག་
ནི་ས་ཁམས་རིག་པ་དང་ལོ་རྒྱུས་རིག་པ་ཡིན།འོན་ཀྱང་།
ཚན་པ་འདི་ནི་ཚན་རིག་གི་ཆ་ནས་ཉ་ཉོག་ཡོངས་སུ་བསྲེས་
པ་ཞིག་ཡིན། འོན་ཀྱང༌། ལག་རྩལ་སྦྱོང་ཚན་རྣམས་ཚན་རིག་
དང་འབྲེལ་ནས་དོམ་དམ་པར་དབྱེ་མཚམས་ཇི་ལྟར་ཕྱེ་བ་དེ་
ཞིབ་ཕྲའི་གནས་ཚུལ་ལ་བལྟ་དགོས་པ་རེད། གནད་དོན་གཙོ་
བོ་འདི་ནི། བསམ་བློ་ཅུང་ཞིབ་ཚགས་བཏང་ན། ཚན་རིག་གི་
ན
ང་དོན་དེ་ཆེད་ལས་ལས་རིགས་ཕལ་མོ་ཆེའི་ནང་དུ་ཁྱབ་
ཡོད་པ་མཐོང་བ་དེ་ཡིན། དེ་ལས་ཀྱང་གལ་ཆེ་བ་ནི། དེང་
སང་གནད་དོན་འདི་གསལ་བོར་རྙེད་ཡོད་ལ། དེའི་རྐྱེན་གྱིས་
དབྱིན་ཡུལ་གྱི་བཟོ་ལས་སློབ་གྲྭ་དང་ལག་རྩལ་སློབ་གྲྭ་མང་བོ་
ཞིག་གི་ནང་དུ་གནད་དོན་འདི་སྤྱང་གྲུང་དང་ལྡན་པས་སེལ་
ཡོད།
ཚན་རིག་ནས་རིག་ཚན་བར་གྱི་ལག་རྩལ་སློབ་གསོའི་
ཁྲོད་ཀྱི་རིག་སྟོབས་ཀྱི་གྲུབ་ཆར་བསྐྱར་ཞིབ་བྱེད་སྐབས། ང་
ཚོས་སྦྱོང་ཚན་མང་བོ་ཞིག་རིག་པའི་ཁྱབ་ཁོངས་གཉིས་ཀྱི་
174བོད་འགྱུར་སློབ་གསོའི་ཀློག་དེབ།
སྟེང་དུ་ལྡིང་སྐོར་རྒྱག་བཞིན་པ་ཤེས་ཐུབ། དེ་དག་ནི་ལོ་རྒྱུས་
རིག་པ་དང་ས་ཁམས་རིག་པ་གཉིས་རེད། སློབ་གསོའི་ཁྱབ་
ཁོངས་སོ་སོའི་ནང་དུ། རིག་ཚན་འདི་གཉིས་ཀ་ཧ་ཅང་གལ་
ཆེན་ཡིན། འོན་ཀྱང་། དེའི་སྔོན་འགྲོ་ནི། ལོ་རྒྱུས་དེ་སྐབས་སུ་
བབས་པའི་ལོ་རྒྱུས་ཡིན་དགོས་ལ་ས་ཁམས་དེ་ཡང་སྐབས་
སུ་བབས་པའི་ས་ཁམས་ཡིན་དགོས། དེ་དང་ཆབས་ཅིག་ཏུ།
སྐབས་དེའི་སྤྱིར་བཏང་གི་བྱུང་བ་འགྲེལ་བཤད་བྱས་ཤིང་།
ཚན་རིག་གི་ཁྱབ་ཁོངས་སྣ་ཚོགས་ཀྱི་བསམ་བློའི་རྒྱུན་ཐག་
གསལ་བའི་དཔེ་ཚོགས་ཀྱང་དེའི་ཁོངས་སུ་འདུ། འདི་ལྟ་བུའི་
དཔེ་ཚོགས་ཀྱི་ཆ་ཤས་གཅིག་ནི་སྐབས་དེའི་ལོ་རྒྱུས་ཡིན་
དགོས་ལ། ཆ་ཤས་གཞན་ཞིག་ནི་སྐབས་དེར་བྱུང་བའི་བསམ་
བློ་གཙོ་བོ་ཁག་གི་འགྲེལ་བཤད་ཡིན་དགོས། སློབ་གསོའི་ཁྲོད་
དུ་དཔེ་ཚོགས་དེ་དག་ལ་རིན་ཐང་ག་འདྲ་འཇོག་དགོས་མིན་
དེ། གཙོ་བོ་དེ་དག་གིས་རིག་སྟོབས་སྐུལ་འདེད་ཐད་ནུས་པ་
ག་འདྲ་འདོན་ཐུབ་མིན་ལ་བལྟ་དགོས། འདི་ལྟ་བུའི་དགོས་
པར་དམིགས་པའི་དཔེ་དེབ་དེ་ཚན་རིག་གི་འཚར་སྣང་གིས་
ཕུ་བརྒྱབ་པ་མ་ཡིན་པར། སྐབས་དེའི་གནས་བབ་སྤྱི་ལ་མཐོང་
རྒྱ་ཡངས་པའི་མིག་ཟུང་སྤྲོད་ཐུབ་པ་ཞིག་ཡིན་དགོས།
སྟབས་མ་འགྲིག་པ་ཞིག་ལ། སློབ་གསོའི་ཁྲོད་ཀྱི་རིག
175སློབ་གསོའི་དམིགས་ཡུལ།
ཚན་སྐོར་གྱི་སློབ་ཚན་བཀོད་སྒྲིག་བྱེད་སྐབས་བརྡ་སྤྲོད་སྐོར་
ལ་བསམ་བློ་གཏོང་གི་མེད། འདི་ལྟར་འབྱུང་བར་ལོ་རྒྱུས་ཀྱི་
རྒྱབ་ལྗོངས་ཡོད། དེ་ཡང་། དེང་རབས་ཕི་ལེ་ཊོའི་རིང་ལུགས་
ཀྱི་སློབ་གསོའི་ལམ་ལུགས་གསར་དུ་ཚུགས་པའི་སྐབས་དེར།
རླབས་ཆེ་བའི་རྩོམ་རིག་བསྟན་བཅོས་ཁག་ལ་འཇུག་པའི་སྐད་
ཡིག་ནི་ལ་ཏིན་སྐད་དང་གྷི་རེ་སིའི་སྐད་གཉིས་ཀ་ཡིན། འོན་
ཀྱང༌། རྩོམ་རིག་དང་བརྡ་སྤྲོད་གཉིས་ཀྱི་བར་དུ་ལྟོས་མེད་ཀྱི་
འབྲེལ་བ་མེད། རིག་པའི་གྲོང་ཁྱེར་ཆེན་མོ་ཨ་ལེག་ཛན་ཌེ་རི་
ཡའི་བརྡ་སྤྲོད་མཁས་དབང་ཚོ་མ་བྱུང་སྔོན་དུ། གནའ་བོའི་
གྷི་རེ་སིའི་རྩོམ་རིག་གི་བསྟན་པ་ཉམས་ཟིན་པ་རེད། དེང་
སང་འཚོ་ཞིང་བཞེས་པའི་མིའི་གྲས་སུ། གནའ་བོའི་རྩོམ་རིག་
ལ་ཞིབ་འཇུག་བྱེད་པའི་མཁས་པ་ཚང་མ་གནའ་བོའི་གྷི་རེ་
སི་རྒྱལ་ཁབ་ཀྱི་ཕེ་རི་ཁི་ལེ་སིའི་དུས་སྐབས་དང་ཆེས་ཁ་ཐག་
རིང་བ་ཡིན།
རྩོམ་རིག་གི་ཤེས་བྱ་ཁོ་ན་ལ་ནི་རིན་ཐང་ཆེན་པོ་མེད་ལ།
དེ་ཇི་ལྟར་ཤེས་པའི་གོ་རིམ་ནི་ད་གཟོད་གལ་ཆེ་བ་ཡིན། ཕན་
ཚུན་འབྲེལ་བ་ཙམ་ལའང་དོན་སྙིང་ཅི་ཡང་མེད། རྩོམ་རིག་
ཡོད་པའི་དགོས་པ་ནི། ང་ཚོའི་མི་ཚེའི་འཚོ་བ་མཚོན་པའི་རྟོག་
འཆར་གྱི་འཇིག་རྟེན་མཚོན་ཆེད་ཡིན་ལ། ང་ཚོའི་སྙིང་དབུས་
176བོད་འགྱུར་སློབ་གསོའི་ཀློག་དེབ།
སུ་གནས་པའི་རྒྱལ་ཁམས་མཚོན་ཆེད་ཡིན། དེ་བཞིན་དུ། ལག་
རྩལ་གསོའི་ནང་གི་རིག་ཚན་ཆ་ཤས་ཀྱིས་སློབ་མའི་རྩོམ་རིག་
རོལ་མྱོང་བྱེད་པའི་ནུས་པ་སྐྱེད་སྲིང་བྱེད་ཐུབ་དགོས། ཁོ་
ཚོས་རྩོམ་རིག་གི་ཐད་ཅི་ཞིག་ཤེས་ཐུབ་མིན་དེ་གཙོ་བོ་མ་
རེད། གཙོ་བོ་ནི་ཁོ་ཚོར་སྤྲོ་སྣང་སྟེར་རྒྱུ་དེ་རེད། དབྱིན་ཡུལ་གྱི
རླབས་ཆེ་བའི་སློབ་གྲྭ་ཆེན་མོ་ཁག་གི་ཐད་ཀའི་དབང་འཛིན་
གྱི་འོག་ཏུ། སློབ་གྲྭའི་སློབ་མ་རྣམས་ལ་འཁྲབ་གཞུང་རྩོམ་པ་
བོ་ཤེག་སི་ཕེར་ལགས་ཀྱི་ཟློས་གར་འཁྲབ་གཞུང་ཐད་ལ་ཡིག་
རྒྱུགས་བླངས་ནས། ཁོ་ཚོའི་སྤྲོ་སྣང་འཇོམས་ཀྱི་ཡོད་པས། སློབ་
མའི་རྣམ་ཤེས་འདི་ལྟར་གསོད་པའི་ལག་དམར་དེ་ཚོ་ཁྲིམས་
རིག་སྟོབས་ཀྱི་སྤྲོ་སྣང་ཐད་ལ་རིགས་གཉིས་ཡོད་ཅིང་།
ལ་སྦྱོར་འོས་པ་ཡིན།
གཅིག་ནི་གསར་གཏོད་ཀྱི་སྤྲོ་སྣང་དང་། གཅིག་ཤོས་ནི་བག་
ཕེབས་ཀྱི་སྤྲོ་སྣང་ཡིན། འདི་གཉིས་གཞི་ཐ་དད་པ་ཡིན་པའི་
ངེས་པའང་མེད། ལས་རིགས་བརྗེ་བ་ལས་སྤྲོ་སྣང་གི་རྦ་རླབས་
འཕྱུར་སྲིད་ལ། འདི་ནི་གོང་གི་སྤྲོ་སྣང་རིགས་གཉིས་ཀ་དུས་
གཅིག་ཏུ་བྱུང་བ་ཡིན། རྩོམ་རིག་ལ་རོལ་མྱོང་བྱེད་པ་དེ་གསར་
གཏོད་ལས་བྱུང་བའི་སྤྲོ་སྣང་ཡིན། ཡིག་ཐོག་ཏུ་བྲིས་པའི་ཚིག་
དང་དེའི་གདངས་དབྱངས། དེས་སྐྱེད་པའི་དྲན་པ་བཅས་ནི་
177སློབ་གསོའི་དམིགས་ཡུལ།
་ལས་
ཚོར་བའི་སྒུལ་ཤུགས་ཁོ་ན་ཡིན། འདི་དག་གིས་མིག་རྒྱང་སྐྱེད་
པ་ཡང་ང་ཚོ་རང་ཉིད་ཀྱི་བྱེད་ལས་ཡིན། ང་ཚོ་རང་ཉིད་ལ་
གཞན་པའི་ཤེས་རབ་ལྡན་པ་སུ་ཞིག་གིས་ཀྱང་ང་ཚོ་རང་ཉིད་
ཀྱི་མི་ཚེ་སྐྲུན་མི་ཐུབ། འོན་ཀྱང༌། རྩོམ་རིག་ཆེད་ལས་སུ་གཉེར་
མཁན་ལ་མཚོན་ན་གནས་ཚུལ་ཐ་དད་ཡིན་ཏེ། རྩོམ་རིག་
ཀྱང་བག་ཕེབས་བྱེད་ཅིག་ཡིན། རྩོམ་རིག་ཆེད་ལས་པ་ཚོས།
ལས་རིགས་གཞན་པ་བ་ཚོས་ལས་ཀའི་དུས་ཡུན་ཁྲོད་དུ་མར་
གནོན་ཐབས་བྱེད་དགོས་པའི་ཆ་ཤས་དེར་སྦྱོང་བརྡར་བྱེད་
ཐུབ། མི་ཚེའི་ཁྲོད་དུ་སྒྱུ་རྩལ་ལ་ཡང་རྩོམ་རིག་ལྟ་བུའི་བྱེད་
ལས་ཡོད།
བག་ཕེབས་ཀྱི་སྤྲོ་སྣང་སློང་བར་ཕྱིའི་རོགས་རམ་མི་
དགོས། དེ་ནི་ལག་གི་ལས་ཀ་མཚམས་འཇོག་བྱས་པས་ཆོག་
པ་ཡིན། འདི་ལྟ་བུའི་བག་ཕེབས་རྣལ་མ་ནི་གཟུགས་པོའི་
བདེ་ཐང་ལ་མེད་དུ་མི་རུང་བ་ཞིག་ཡིན། འདིའི་ཉེན་ཁའང་
དངོས་མཐོང་ལག་ཟིན་ཡིན་ལ། དགོས་ངེས་ཀྱི་བག་ཕེབས་ཀྱི་
ཆ་ཆེན་པོ་དེ་གསབ་ཆེད་དུ། རང་བྱུང་གིས་བཀོད་སྒྲིག་གནང་
བ་ནི་སྤྲོ་སྐྱིད་ཕན་ཆད་དུ་ད་དུང་གཉིད་ལ་གཡེང་རྒྱུ་དེ་ཡིན།
གསར་གཏོད་ཀྱི་སྤྲོ་སྣང་ནི་འབད་བརྩོན་གྱི་གྲུབ་འབྲས་ལས་
བྱུང་བ་ཡིན་ལ། འདི་ལ་ཐོག་མའི་རྩོལ་བའི་རོགས་རམ་དགོས་
178བོད་འགྱུར་སློབ་གསོའི་ཀློག་དེབ།
ཀྱི་ཡོད། ལས་ཀ་ཞིག་མགྱོགས་པོར་འགྲུབ་དགོས་ཤིང་དེ་ལ་
གསར་གཏོད་ཀྱི་རང་བཞིན་ལྡན་དགོས་ན་འདི་ལྟ་བུའི་སྤྲོ་
སྣང་ནི་མེད་དུ་མི་རུང་བའི་ཆ་རྐྱེན་ཡིན།
ཐོན་སྐྱེད་ཀྱི་མྱུར་ཚད་མཐོན་པོར་གཏོང་ཆེད་དུ་ལས་
ཀ་པར་ངལ་གསོ་མི་སྤྲོད་པ་ནི། ཆག་སྒོ་ཆེན་པོ་སློང་བྱེད་ཀྱི
ཕུགས་སུ་རྒྱལ་ཁབ་ལ་གྱོང་ཁ་ཆེན་པོ་གཏོད་རྒྱུ་ཡིན་ཏེ། རྒྱལ་
དཔལ་འབྱོར་ལམ་ལུགས་ཤིག་ཡིན། འཕྲལ་གྱི་རྒྱལ་ཁ་འདིས་
ཁབ་ཀྱིས་མ་འོངས་པའི་དུས་ཡུན་རིང་བོ་ཞིག་གི་རིང་ལ། ངལ་
དུབ་ཀྱིས་མནར་ནས་མུ་མཐུད་དུ་ལས་ཀ་བྱེད་མི་ཐུབ་པའི་
ལས་ཀ་པ་འདི་ཚོའི་འཚོ་བར་འགན་ལེན་བྱེད་དགོས་པས་སོ།།
དེ་བཞིན་དུ། ལས་ཀ་ལས་དུས་སྨྱོན་པ་བཞིན་དུ་ལས་ཤིང་།
ངལ་གསོ་རྒྱག་དུས་ཕག་པ་བཞིན་དུ་རྒྱག་པའི་བརྗེ་རེས་
ཐབས་ལམ་འདི་ལའང་ཉེན་ཁ་ཆེན་པོ་ཡོད། གལ་སྲིད་འདི་ལྟ་
བུའི་བག་ཕེབས་བྱེད་ཐབས་ལ་སྟངས་འཛིན་མ་བྱས་ན། འདི་
ནི་མིའི་འཇོན་ནུས་ཉམས་པའི་ས་བོན་ཡིན། རྒྱུན་ལྡན་གྱི་གུ་
ཡངས་སྤྲོ་གསེང་ནི་མིའི་ལྷན་སྐྱེས་ཀྱི་འདུན་པ་སྐོང་བྱེད་ཀྱི་
བྱེད་སྒོ་ཡིན་དགོས། རོལ་རྩེད་རྩེད་མོ་ཡང་འདིའི་ཁོངས་སུ་
གཏོགས། རོལ་རྩེད་ཀྱིས་ང་ཚོའི་ལུས་སེམས་གཉིས་ཀ་ངལ་
རྩོལ་དང་རྦད་དེ་ཁ་འབྲལ་དུ་འཇུག་པས་ཧ་ཅང་བག་ཕེབས་
179སློབ་གསོའི་དམིགས་ཡུལ།
པ་ཞིག་ཡིན་མོད། བག་ཕེབས་བྱེད་རྒྱུ་མང་སོང་བའི་མཇུག་
འབྲས་ནི་ང་ཚོ་ཁོག་སྟོང་དུ་ལུས་རྒྱུ་དེ་རེད།
རྒྱལ་ཁབ་ཅིག་ཚགས་ཚུད་དང་བདེ་ཐང་ངང་གནས་
དགོས་ན། ·རྩོམ་རིག་དང་སྒྱུ་རྩལ་ནི་མེད་དུ་མི་རུང་བའི་ཡན་
ལག་གཙོ་བོ་གཉིས་ཡིན། དཔལ་འབྱོར་ཐོན་སྐྱེད་ལ་མཚོན་ན།
གཉིད་དང་ཟ་མའི་འཕྲོ་ན་ཆེས་གལ་ཆེ་བ་ནི་རྩོམ་རིག་དང་
སྒྱུ་རྩལ་ཡིན། ངས་འདིར་སྒྱུ་རྩལ་པ་གསོ་སྐྱོང་བྱེད་རྒྱུའི་སྐོར་
བཤད་བཞིན་པ་མ་ཡིན་པར། ངས་ནི་བདེ་ཐང་གི་མི་ཚེའི་
ཁྲོད་དུ་སྒྱུ་རྩལ་གྱི་སྤྱོད་སྒོ་བཤད་བཞིན་པ་ཡིན། རང་བྱུང་
ཁམས་ལ་ཉི་འོད་ཇི་ལྟར་གལ་ཆེ་བ་བཞིན་དུ། མི་ཚེའི་འཚོ་
བར་རྩོམ་རིག་དང་སྒྱུ་རྩལ་གལ་ཆེ་བ་ཡིན།
ང་ཚོས་ཤེས་བྱ་ཞེས་པ་དེ་ངེས་པར་དུ་གནད་ལ་བབས་
པ་ཞིག་ཤེས་དགོས་པར་འདོད་པའི་བསམ་པའི་འཛིན་སྟངས་
འདི་འདོར་ཐུབ་ན། ང་ཚོས་སྒྱུ་རྩལ་གྱི་སྤྲོ་སྣང་མྱོང་བར་དཀའ་
ལས་དང་འགྲོ་སོང་ཅི་ཡང་མི་དགོས། ང་ཚོས་སློབ་གྲྭའི་སློབ་
མ་ཡོངས་རྫོགས་དུས་དང་དུས་སུ། ཉེ་འཁོར་གྱི་ཟློས་གར་ཁང
དུ་མངགས་ནས་འོས་འཚམས་ཀྱི་ཟློས་གར་ལ་བལྟ་རུ་འཇུག་
ཆོག་ལ། འདི་ལྟ་བུའི་བྱེད་སྒོ་ལ་གསབ་དངུལ་སྤྲོད་ཆོག དེ་
བཞིན་དུ་རོལ་དབྱངས་དགོང་ཚོགས་དང་གློག་བརྙན་ལ་བལྟ་
180བོད་འགྱུར་སློབ་གསོའི་ཀློག་དེབ།
རུ་མངགས་ཀྱང་རུང༌། སློབ་མ་ཚོ་རི་མོའི་འགྲེམས་སྟོན་ལ་
དེ་འདྲའི་སྤྲོ་སྣང་ཡོད་མེད་མི་ཤེས་མོད། འོན་ཀྱང༌། ཁོ་ཚོས་
བཀླགས་མྱོང་བའི་དཔེ་དེབ་ནང་གི་བརྗོད་གཞི་དང་འབྲེལ་
བའི་ཡུལ་ལྗོངས་དང་བསམ་བློ་ལ་འབྲེལ་བའི་རི་མོ་ལ་དགའ་
ཡང་སྲིད། ལྷག་པར་དུ། བྱིས་པ་ཚོའི་གྱེར་འདོན་སྒྱུ་རྩལ་སྐྱེད་
སྲིང་བྱེད་རྒྱུ་ནི་ཆེས་གལ་ཆེ་བ་ཡིན། དབྱིན་ཇིའི་ལྷུག་རྩོམ
སྙན་ངག་པ་ཨ་ཊི་སོན་ལགས་ཀྱི། <<ཁོ་ཝིར་ལེའི་མི་དྲག>>
ཅེས་པའི་ལྷག་རྩོམ་སྙན་དེབ་ནང་གི་ལྷུག་རྩོམ་ཁག་ནི་གྱེར
འདོན་དུ་འོས་པའི་ལྷུག་རྩོམ་གྱི་དཔེ་མཚོན་ལེགས་ཤོས་ཡིན།
རྩོམ་རིག་དང་སྒྱུ་རྩལ་གྱིས་མི་ཚེའི་སྟེང་དུ་ཐེབས་པའི་ཤུགས་
རྐྱེན་ནི་བརྒྱུད་ཀྱི་ཤུགས་རྐྱེན་ཁོ་ན་མ་ཡིན་པར། དེའི་དངོས་
ཀྱི་ཤུགས་རྐྱེན་ནི་དེས་ང་ཚོའི་མིག་རྒྱང་སྐྱེད་པ་དེ་ཡིན། ཕྲ་
ཚགས་ཀྱི་འགྱུར་ལྡོག་དང་ཚོར་བའི་འཕར་རྩ་ལ་བརྟེན་ནས།
ནང་སེམས་ཀྱི་འཇིག་རྟེན་ནི་དངོས་པོའི་ཚད་བཀག་ལས་
ཡོངས་སུ་འདས་པ་ཡིན། སྟངས་འཛིན་དང་ཁ་ཕྱོགས་ཀྱི་སྔོན་
འགྲོ་ནི་མིག་རྒྱང་ཡིན། ཆེས་མཐའ་མའི་རྒྱལ་ཕམ་དེ་འཐབ་
ར་ནས་འབྱེད་རྒྱུ་མ་ཡིན་པར་ལས་གྲྭ་ནས་འབྱེད་དགོས་
པའི་འགྲན་རྩོད་ཀྱི་རིགས་ཡོངས་རྫོགས་ཀྱི་རྒྱལ་ཁ་དེ། འཚར་
ལོངས་ཀྱི་མཐུན་རྐྱེན་ཕུན་སུམ་ཚོགས་པའི་འོག་ཏུ་ལས་ཀ་
181སློབ་གསོའི་དམིགས་ཡུལ།
བྱེད་བཞིན་པའི་དབང་རྩའི་ནུས་པ་སྐྱེད་སྲིང་བྱས་པའི་དམག་
དཔུང་དེ་སུའི་ལག་ཏུ་ཡོད་ན་དེ་ལ་འཐོབ་ཀྱི་རེད། སྒྱུ་རྩལ་ནི་
འདི་ལྟ་བུའི་འཚར་ལོངས་ཀྱི་མཐུན་རྐྱེན་ཞིག་ཡིན།
གལ་སྲིད་དུས་ཚོད་ཀྱིས་འདང་ཡོད་རྒྱུ་ན། དེ་མ་ཡིན་
པའི་གནད་དོན་འགའ་རེ་ཡང་བཤད་འདོད་ཡོད། དཔེར་ན།
སློབ་གསོའི་མ་ལག་གང་དང་གང་གི་ཁོངས་སུའང་ངེས་པར་
དུ་ཕྱིའི་སྐད་རིགས་གཅིག་འཇུག་རྒྱུ་ལྟ་བུ་རེད། ལག་རྩལ་སློབ་
ཞིག་ལ་མཚོན་ན་འདི་ནི་འགྲུབ་ཐུབ་པའི་དམིགས་འབེན་
ཞིག་ཡིན་པ་ངས་མངོན་སུམ་དུ་མཐོང་བ་ཡིན། འོན་ཀྱང༌། ང་
ཚོའི་རྒྱལ་ཡོངས་ལག་རྩལ་སློབ་གསོའི་ལམ་ལུགས་ཀྱི་ཁྲོད་དུ་
ལག་ལེན་དུ་བསྟར་དགོས་པའི་རྩ་འཛིན་གཏན་འཁེལ་བྱེད་
ཕྱོགས་ཐད་ཀྱི་བསམ་ཚུལ་འདང་ངེས་ཤིག་ཁྱོད་ཚོའི་མིག་
མདུན་དུ་བཤམས་ཡོད།
མཇུག་བསྡུའི་ཚུལ་དུ། ངས་བྷེ་ནེ་ཌིག་གྲུབ་མཐའི་བསམ་
བློ་དེ་བསྐྱར་ཟློས་བྱེད་འདོད་བྱུང༌། ཁོ་ཚོས་འགྲོ་བ་མིའི་
རིགས་ཀྱི་ཆེད་དུ། ཤེས་བྱ་དང་ངལ་རྩོལ། ཀུན་སྤྱོད་སྟོབས་
ཤུགས་བཅས་ལྷན་ཅིག་ཏུ་སྦྲེལ་ནས། འཇིག་བཞིན་པའི་གནའ་
བོའི་འཇིག་རྟེན་གྱི་ཤེས་རིག་དེ་བསྐྱབས་པ་རེད། ང་ཚོའི་
དུས་རབས་ཀྱི་ཉེན་ཁ་ནི། ལག་ལེན་དུ་རུང་བའི་དོན་དངོས་
182བོད་འགྱུར་སློབ་གསོའི་ཀློག་དེབ།
རྣམས་བདུད་ཀྱི་རྒྱལ་ཁམས་སུ་བརྩིས་ནས། རྒྱལ་ཁམས་འདི་
རུ་ཕུགས་བསམ་བློས་མ་བཏང་ན་རྒྱལ་ཁ་ལེན་མི་ཐུབ་པར་
འདོད་ཀྱི་ཡོད་པ་རེད། ངས་བལྟས་ན་ལྟ་ཚུལ་འདི་འདྲ་ནི
མངོན་སུམ་མྱོང་བ་ཡིས་སུན་འབྱིན་བྱེད་ཐུབ་པའི་ནོར་འཁྲུལ་
ཞིག་རེད་སྙམ། སློབ་གསོའི་ཁྲོད་དུ་ནོར་འཁྲུལ་འདི་འདྲ་ཡིས་
ལག་རྩལ་སློབ་གསོའི་སྟེང་དུ་ལྟ་ཚུལ་ངན་པ་ཞིག་སླེབས་སུ་
འཇུག་གི་ཡོད་པ་རེད། མུན་ནག་གི་དུས་རབས་སྐབས་སུ།
ང་ཚོའི་ཕ་མེས་ཡང་མེས་ཚོས་མངོན་པར་མཐོ་བའི་ཕུགས་
བསམ་དེ་སྒྲིག་གཞི་བརྟན་པའི་རྩ་འཛུགས་ཀྱི་ཁོངས་སུ་བསྡུས་
ནས། བདག་ཉིད་བདག་གི་མགོན་དུ་གྱུར་བ་རེད། དེ་བས། ང་
ཚོའི་འགན་འཁྲི་ནི། ལད་ཟློས་ཀྱི་སྐྱོ་གར་སྤངས་ནས། གསར་
གཏོད་ཀྱི་སྟོབས་ཤུགས་ལག་ལེན་དུ་བསྟར་རྒྱུ་དེ་ཡིན།
183སློབ་གསོའི་དམིགས་ཡུལ།
ལེའུ་ལྔ་བ།
སློབ་གསོའི་ཁྲོད་དུ་
གནའ་བོའི་རྩོམ་རིག་‘གི་གོ་གནས།
1ལོ་ཙྭ་བའི་མཚན། སྐབས་འདིར་བརྗོད་པའི་གནའ་བོའི་རྩོམ་རིག་ནི། གནའ་བོའི་གྷི་རེ་སི་
དང་རོ་མན་གྱི་རྩོམ་རིག་སྒྲ་ཡངས་འཇུག་ལ་གོ་བ་ཡིན།
184བོད་འགྱུར་སློབ་གསོའི་ཀློག་དེབ།
ང་ཚོའི་རྒྱལ་ཁབ་འདིའི་ནང་དུ། གནའ་བོའི་རྩོམ་རིག་གི་
མདུན་ལམ་དེ་མཁས་པ་ཚོས་གནའ་བོའི་རྩོམ་རིག་ལ་རོལ་
མྱོང་བྱེད་མི་བྱེད་ཀྱིས་ཐག་གིས་གཅོད་རྒྱུ་མ་ཡིན་ལ། རྩོམ་
རིག་ལ་དགའ་ཞེན་ཅན་ཚོར་རྩོམ་རིག་སྦྱོང་བརྡར་བྱེད་མིན་
གྱིས་ཀྱང་ཐག་གིས་གཅོད་རྒྱུ་མ་ཡིན། མིའི་དགའ་ཚོར་དང
མི་གཤིས་ཀྱི་སྦྱོང་བརྡར་ཚང་མ། གནའ་བོའི་རྩོམ་རིག་དང
གནའ་བོའི་མཚན་ཉིད་རིག་པ་རྨང་གཞི་བྱས་པའི་སློབ་གསོའི་
ལམ་ལུགས་ལས་ལེན་དགོས་པ་ནི། འདས་པའི་དུས་རབས་
མང་བོའི་དངོས་བརྒྱུད་ཀྱི་ཉམས་མྱོང་གིས་བསྟན་པའི་བསླབ་
བྱ་ཡིན། གནའ་བོའི་རྩོམ་རིག་སློབ་གཉེར་ལ་འཕྲད་བཞིན
པའི་ཉེན་ཁ་ནི། དེང་སང་གི་གནའ་བོའི་རྩོམ་རིག་མཁས་པ་ཚོ་
སྔ་རབས་པ་ཚོ་དང་བསྡུར་ན་གནའ་བོའི་རྩོམ་རིག་ལ་དགའ་
ཞེན་མེད་པའི་དབང་གིས་མ་ཡིན། ཉེན་ཁ་ནི་འདི་ལྟར་ཡོང་
བཞིན་ཡོད་དེ། འདས་པའི་དུས་སུ། གནའ་བོའི་རྩོམ་རིག་དང་
མཚན་ཉིད་རིག་པས་མཐོ་རིམ་སློབ་གསོའི་ཁྱབ་ཡོངས་ཧྲིལ་
བོ་བར་མཚམས་མེད་པར་དབང་དུ་བསྒྱུར་ཡོད་ལ། དེ་བཞིན་
དུ། སློབ་མ་ཚོ་ཡང་སློབ་གྲྭའི་སློབ་ཡུན་ཧྲིལ་བོར་གནའ་བོའི་
རྩོམ་རིག་དང་མཚན་ཉིད་རིག་པའི་ནང་དུ་བཙོས་ཡོད་པ་
རེད། བསླབ་གཞི་འདི་གཉིས་དང་གོ་ས་རྩོད་རེས་བྱེད་མཁན་
185སློབ་གསོའི་དམིགས་ཡུལ།
ནི་སློབ་ཆེན་ནང་གི་རྩིས་རིག་གི་བསླབ་གཞི་ཉུང་ཉུང་ཁོ་ན་
ཡིན། གནས་སྟངས་འདི་ལྟ་བུ་ལ་མཇུག་འབྲས་མང་བོ་ཡོད་པ་
རེད། གནའ་བོའི་རྩོམ་རིག་དཔེ་ཁྲིད་བྱེད་པའི་དམིགས་ཡུལ་
ཁོ་ནའི་དོན་དུ་མང་བོ་ཞིག་གིས་མཚན་ཉིད་རིག་པ་སྦྱོང་གི་
ཡོད་པ་རེད་ལ། ལས་རིགས་སོ་སོའི་སྟེང་དུ་ཤེས་ཡོན་པ་ཚང་
མར་གནའ་བོའི་རྩོམ་རིག་གི་དྲི་མས་ཁྱབ་ཡོད་པའི་རྐྱེན་གྱིས།
གནའ་བོའི་རྩོམ་རིག་ཐད་ཀྱི་ཡོན་ཏན་དེ་འཇོན་ཐང་དང་
དོན་གཅིག་མིང་གི་རྣམ་གྲངས་ལྟ་བུར་གྱུར་ཡོད་པ་རེད། དེ་
ལྟར་མཇུག་མཐར། སློབ་མ་སུ་ཞིག་ཡིན་རུང་གནའ་བོའི་རྩོམ་
རིག་ཕྱོགས་ལ་རེ་བ་ཏོག་ཙམ་ཡོད་པ་ཙམ་གྱིས། ཁོའི་སྐྱེས་
ཐོབ་ཀྱི་ཤེས་རབ་དང་སྦྱངས་ཐོབ་ཀྱི་ཡོན་ཏན་ཚང་མ་གནའ་
བོའི་རྩོམ་རིག་གི་ཕྱོགས་སུ་སྐྱེད་སྲིང་བྱེད་ཀྱི་ཡོད་པ་རེད། འདི་
དག་ཚང་མ་འདས་ཟིན་པ་རེད་ལ། ཕྱིར་མི་ལྡོག་པར་འདས་
ཟིན་པ་རེད། རིན་ཆེན་ཤེལ་སྒོང་ཆག་ན་སྦྱོར་ཐབས་ཡོད་པ་
མ་རེད། རྒྱགས་རིལ་ཆུང་ཆུང་དེ་གྱང་སྟེང་དུ་ཡོད་དུས་སྒོང་
ང་སྐྱོན་མེད་ཅིག་ཡིན་མོད། འོན་ཀྱང་། དེ་མར་ཟགས་དུས་
ཁྱོད་ཀྱིས་ཡང་བསྐྱར་ཕྱིར་འཇོག་ཐབས་ཡོད་པ་མ་རེད། ° དེང་
2 ལོ་ཙཱ་བའི་མཚན། འདི་ནི་དབྱིན་ཇིའི་ལེགས་བཤད་གཏམ་རྒྱུད་ཅིག་ལ་སྦྱར་བ་ཡིན། སྒོང་ངའི་
གཟུགས་སུ་སྐྱེས་པའི་རྒྱགས་རིལ་ཆུང་ཆུང་ (Humpty Dumpty) ཞེས་པ་ཞིག་གྱང་སྟེང་དུ་ཡོད་སྐབས་
ཚང་མས་བརྩི་འཇོག་དང་གུས་བཀུར་བྱས་མོད། འོན་ཀྱང༌། རྗེས་སོར་དེ་མར་ཟགས་ནས་ཆག་པས།
ཆག་ཟིན་པའི་སྒོང་ང་ཕྱིར་སྦྱོར་ཐབས་མ་བྱུང་ལ། ཡང་བསྐྱར་གྱང་སྟེང་དུ་ཕྱིར་འཇོག་ཐབས་ནི་དེ་
བས་ཀྱང་མ་བྱུང་ངོ༌།།
186བོད་འགྱུར་སློབ་གསོའི་ཀློག་དེབ།
སང་འདི་དག་མ་ཡིན་པའི་སྦྱོང་ཚན་སྣ་ཚོགས་ལ་ཡང་དོ་སྣང་
/༦
ཆེན་པོ་འབྱུང་གི་ཡོད་ལ། འདི་དག་ཕན་ཚུན་བར་དུ་རྙོག་
འཛིང་གི་འབྲེལ་བ་ལྡན་ཞིང༌། དེ་དག་གི་རིག་པའི་འཕེལ་
རིམ་ཁྲོད་དུ། འཆར་ཡན་གྱི་ནུས་པ་དང་མཚན་ཉིད་རིག་པའི་
རིག་ཤེས་ཕུན་སུམ་ཚོགས་པ་མཁོ་བ་མངོན་གསལ་ཡིན། དེང་
གི་དུས་འདིར་ལས་རིགས་ཕལ་མོ་ཆེ་ནི་ཆེད་སྦྱོང་དགོས་པའི་
ལས་རིགས་ཡིན་ལ། ལས་རིགས་འདི་དག་གི་ལག་རྩལ་འཐོབ་
པར་རིག་ཚན་གཅིག་གཉིས་ཀྱི་ཤེས་བྱ་དགོས་ཀྱི་ཡོད་པ་རེད།
མི་ཚེ་ནི་ཐུང་ཐུང་ཡིན་ལ། ཀླད་པས་ཤེས་བྱ་གསར་པ་སྦྱོང
ཐུབ་པའི་དུས་ཡུན་ནི་དེ་ལས་ཀྱང་ཐུང་བ་ཡིན། དེ་བཞིན་དུ།
གནའ་བོའི་རྩོམ་རིག་སློབ་ཚན་དེ་སློབ་མ་ཡོངས་རྫོགས་ལ་
འཚམས་པའི་དབང་དུ་བཏང་ཡང་། སློབ་ཚན་གཞན་པ་ཁག་
སློབ་པར་གནའ་བོའི་རྩོམ་རིག་གི་ཚད་གཞི་དེ་འབྲེལ་ཡོད་
ཆེད་མཁས་ཤིག་གི་ཚད་གཞི་རུ་སླེབས་ཐུབ་པར་བྱེད་པའི་
སློབ་གསོའི་ལམ་ལུགས་ཤིག་རྒྱུན་འཛིན་བྱེད་ཐུབ་རྒྱུ་ནི་མི་
སྲིད་པ་ཞིག་རེད། “སློབ་གསོའི་ཁྲོད་དུ་གནའ་བོའི་རྩོམ་རིག་
གི་གོ་གནས་གཏན་འབེབས་བྱེད་པའི་སྲིད་བློན་གྱི་བློ་འདོན་
ལྷན་ཚོགས།” ཞེས་པའི་ཁོངས་མི་ཞིག་ཡིན་པའི་ཆ་ནས། ཡིད་
སྐྱོ་བ་ཞིག་ལ། བདག་གིས་ཚོགས་མི་འགའ་རེའི་ངག་ནས། དེང་
187སློབ་གསོའི་དམིགས་ཡུལ།
རབས་ཕ་མ་ཚོས་ཡོང་འབབ་ཁོ་ན་དོན་དུ་གཉེར་འདོད་ཡོད་
རབས་ཀྱི་གནད་ལ་མ་འཁེལ་བའི་སྡུག་སྨྲེ་མང་བོ་ཞིག་བཏོན་
པ་ཐོས་རྒྱུ་བྱུང་། དེང་རབས་སྤྱི་ཚོགས་ཀྱི་གྲལ་རིམ་སོ་སོའི་
ནང་གི་ཕ་མ་རྣམས་ནི་ཁོ་ཚོའི་སྔོན་རབས་པ་ཚོ་དང་བསྡུར་
ན་རྒྱུ་རྔམ་ལྷག་ཏུ་ཆེ་བར་མི་འདོད། གནའ་བོའི་རྩོམ་རིག་དེ
སྔོན་ཐོན་གྱི་ལམ་ལ་འབུད་བཞིན་པའི་སྐབས་དེར། གནའ་
བོའི་རྩོམ་རིག་ནི་ཆེས་དར་ཁྱབ་ཆེ་བའི་སྦྱང་བྱ་རེད། དེང་སང་
གོ་སྐབས་ཡོད་སའི་ཁྱབ་ཁོངས་ལ་འགྱུར་བ་ཕྱིན་པས། གནའ་
བོའི་རྩོམ་རིག་དེ་ཉེན་ཁ་ལ་ཐུག་གི་ཡོད་པ་རེད། མཚན་ཉིད་
རིག་པའི་སློབ་དཔོན་ཨ་རི་སི་ཊོ་ཊེལ་ལགས་ཀྱིས། “དཔལ་
འབྱོར་གྱི་ཡོང་འབབ་བཟང་བོ་དེ་རིག་སྟོབས་ཀྱི་མི་ཚེའི་
མཐུན་རྐྱེན་ཡིན།” ཞེས་གསུངས་པ་མ་རེད་དམ། རང་ཉིད
ཕ་མ་ཞིག་ཡིན་པའི་ཨ་རི་སི་ཊོ་ཊེལ་གྱི་གཏམ་འདིས་དེང་
གི་སྒེར་གཉེར་སློབ་གྲྭ་ཆེ་ཁག་གི་མགོ་ཁྲིད་སྐོར་ཞིག་ལ་ག་
འདྲའི་འགྲམ་ལྕག་ཚ་བེར་པ་ཞིག་གཞུས་འདུག་ཨང་སྙམ། ང་
རང་གིས་ཨ་རི་སི་ཊོ་ཊེལ་ལ་ཚད་ཡོད་ཀྱི་རྒྱུས་ལོན་བྱས་པར་
གཞིགས་ན། སྐབས་དེར་འདིའི་སྐོར་ལ་བགྲོ་གླེང་ཚ་ཐག་ཆོད་
པ་ཞིག་བྱུང་ཡོད་ངེས་ཤིང་། ཨ་རི་སི་ཊོ་ཊེལ་ལ་མཇུག་མཐའི་
རྒྱལ་ཁ་ཐོབ་ཡོད་ངེས། སློབ་གྲྭའི་སྦྱོང་ཚན་བཀོད་སྒྲིག་ཁྲོད་
188བོད་འགྱུར་སློབ་གསོའི་ཀློག་དེབ།
དུ་གནའ་བོའི་རིག་གནས་ལ་འཕྲད་བཞིན་པའི་ཉེན་ཁའི་ཐད་
ལ་ངས་ཕྱོགས་ཡོངས་ནས་དབྱེ་ཞིབ་བྱེད་རྒྱུ་ཡིན། ངས་ད་ལྟ་
ཕྱོགས་སྡོམ་བྱེད་ཐུབ་པ་ནི། འབྲིང་རིམ་སློབ་གྲྭ་ཁག་གི་ནང་དུ་
མ་འོངས་པའི་ལོ་ངོ་ཁ་ཤས་ནང་དུ་གནའ་བོའི་རྩོམ་རིག་སློབ་
ཚན་གྱི་གནད་དོན་དེ་ཐག་གིས་གཅོད་རྒྱུ་རེད་ལ། དེ་ནས་མ་
འོངས་པའི་མི་རབས་གཅིག་གི་ནང་ཚུན་དུ་སྒེར་གཉེར་སློབ་
གྲྭ་ཁག་གིས་ལམ་ལུགས་དེའི་རྗེས་སུ་དགའ་རུང་མ་དགའ་
རུང་འབྲངས་ནས་འགྲོ་རྒྱུ་རེད།
དོན་དངོས་ཀྱི་གནས་ཚུལ་ནི། རང་ལོ་བཅོ་བརྒྱད་ཐོག་
ནས་སློབ་གྲྭ་དང་ཁ་བྲལ་ནས་འགྲོ་བའི་སློབ་མའི་ནང་ནས་
བརྒྱ་ཆའི་དགུ་བཅུ་ཡིས་རང་གི་མི་ཚེ་འདིའི་ནང་ནས་གནའ་
བོའི་དཔེ་དེབ་ཅིག་མ་ཡིག་གི་སྟེང་ནས་ཡང་བསྐྱར་མི་ཀློག་
རྒྱུ་ནི་གཏན་འཁེལ་རེད། ན་ཚོད་འདིའི་སྔོན་ནས་ཀྱང་སློབ་
གྲྭ་དང་ཁ་འབྲལ་མཁན་ཚོ་ལ་མཚོན་ན། བསྡུར་ཚད་འདི་
བརྒྱ་ཆའི་དགུ་བཅུ་གོ་དགུ་ཡིན་རྒྱུ་རེད། མཁས་པ་རྒན་པ་
ཚོས་འབོལ་ཁྲིའི་སྟེང་ནས་ཕི་ལེ་ཊོ་དང་ཝིར་ཇིལ་སོགས་ཀྱི་
བརྩམས་ཆོས་ལ་རོལ་མྱོང་བྱེད་པའི། མི་སེམས་འགུག་པའི་
གཏམ་རྒྱུད་དེ་འདྲ་ཐོས་མྱོང་ཡོད་ལ་བཀླགས་མྱོང་ཡང་ཡོད།
འོན་ཀྱང་། དེང་སང་གི་སློབ་མ་ཚོས་མ་འོངས་པའི་གནས་
189སློབ་གསོའི་དམིགས་ཡུལ།
ཚུལ་ག་འདྲའི་འོག་ནས་ཀྱང་། འབོལ་ཁྲིའི་སྟེང་ནས་གནའ་
99229
བོའི་རྩོམ་རིག་གི་དཔེ་དེབ་མི་ཀློག་པ་ནི་གཏན་འཁེལ་རེད།
ང་ཚོས་སློབ་མ་བརྒྱ་ཆའི་དགུ་བཅུའི་དོན་དུ་གནའ་བོའི་རྩོམ་
རིག་སློབ་ཚན་སྲུང་བའི་བཙན་རྫོང་ཞིག་བསྐྲུན་དགོས། གལ་
སྲིད་སློབ་མ་ཚན་པ་འདིའི་ཀླད་པའི་ནང་དུ་གནའ་བོའི་རྩོམ་
རིག་གི་མངོན་རྟགས་ཙམ་ཡང་མེད་ན། དེའི་ཤུལ་གྱི་བརྒྱ་ཆའི་
བཅུའི་ཀླད་པའི་ནང་གི་རིག་གནས་ཀྱང་མི་འགྱངས་པར་ཤུལ་
མེད་དུ་ཡལ་རྒྱུ་རེད། དེ་དུས་གནའ་བོའི་རྩོམ་རིག་ཁྲིད་པའི་
དགེ་རྒན་ཡོད་སའི་སློབ་གྲྭ་གཅིག་ཀྱང་ཡོད་རྒྱུ་མ་རེད་ལ། དེ་
བས། གནད་དོན་ནི་ཚབས་ཆེན་རེད
དེ་ལྟ་ནའང༌། ཤེས་ཡོན་པའི་སྡེ་དང་སློབ་གསོ་དང་ལས་
ཆོད་བར་གྱི་འབྲེལ་བར་དོ་སྣང་ཆེན་པོ་བྱེད་བཞིན་པའི་བཟོ་
ལས་སྡེ་ཁག་གི་དབུ་ཁྲིད་ཚོའི་གྲས་སུ། གནའ་བོའི་རྩོམ་རིག་
སློབ་གསོ་ལ་དགྲ་འཛིན་གྱི་ལྟ་བ་ཡོད་པར་ཆ་འཇོག་བྱས་ན་
དེ་ནི་ནོར་འཁྲུལ་ཚབས་ཆེན་རེད། དེང་རབས་ཀྱི་རླབས་ཆེ་
བའི་སློབ་གྲྭ་ཆེན་མོ་ཞིག་ཏུ་བསྡུས་པའི་ཚོགས་འདུ་ཞིག་ཏུ་
ང་འགྲོ་རྒྱུ་བྱུང་ལ། ཚོགས་འདུ་ཧ་ཅང་ཐུང་ཐུང་དང་ཧ་ཅང་
འཁྲུག་ཆ་དོད་པོ་བྱུང༌། སྐབས་དེར་ཚོགས་འདུའི་སྟེང་དང་
རྗེས་སོར་མི་སྒེར་ཕན་ཚུན་བར་བཅས་སུ་བགྲོ་གླེང་བྱེད་རྒྱུ་
190བོད་འགྱུར་སློབ་གསོའི་ཀློག་དེབ།
བྱུང༌། སྐབས་དེར་ཚན་རིག་སྡེ་ཁག་གི་སྐུ་ཚབ་གསུམ་གྱིས་
གནའ་བོའི་རྩོམ་རིག་གི་གལ་ཆེན་རང་བཞིན་ཐད་གཏམ་
བཤད་ཚ་ནན་སྤེལ་སོང་ལ། ཁོ་ཚོས་གནའ་བོའི་རྩོམ་རིག་དེ
ཚན་རིག་པ་ཚོས་སྦྱོང་དགོས་པའི་ཆེས་རྨང་གཞིའི་སྦྱོང་ཚན་
དེ་རེད་ཟེར། ང་རང་སྟེང་གི་ཉམས་མྱོང་ལ་གཞིགས་ན་ཏག་
ཏག་འདི་འདྲ་ཡིན་པས། ངས་དོན་དག་འདི་གླེང་ཡོང་བ་ཡིན།
རིག་སྟོབས་སློབ་གསོའི་དཀའ་ཁག་ཡོངས་རྫོགས་དུ་
ཚོད་ཀྱིས་མི་འདང་བའི་དབང་གིས་ཡིན་པ་བརྗེད་མི་རུང༌།
གལ་སྲིད་མེ་ཐུ་སེ་ལཱ་`ལ་ཤེས་ཡོན་མེད་ན། དེ་ནི་ཁོ་རང་གི་
ས་
སྐྱོན་ནམ་ཡང་ན་ཁོའི་དགེ་རྒན་གྱི་སྐྱོན་རེད། འོན་ཀྱང་། ང་
ཚོར་ཡོད་པ་ནི་འབྲིང་རིམ་སློབ་གྲྭའི་ལོ་ངོ་ལྔ་ཡི་དུས་ཡུན་
རེད། དུས་ཡུན་དེའི་ནང་དུ། དུས་ཡུན་དེ་སློབ་ཚན་གཞན་པ་
དང་མཉམ་སྤྱོད་བྱེད་པའི་སྟེང་ནས། དམིགས་འབེན་གཅིག་
མཚུངས་ཡིན་པའི་སློབ་ཚན་གཞན་པ་གང་ལས་ཀྱང་མགྱོགས་
པའི་སྒོ་ནས། སློབ་མའི་རིག་སྟོབས་རང་གཤིས་ཕུན་སུམ་
ཚོགས་པར་བྱེད་པའི་གྲུབ་འབྲས་ལོན་པར་བྱེད་རྒྱུ་ནི། གནའ་
བོའི་རྩོམ་རིག་སློབ་ཚན་སྲུང་འཛིན་བྱེད་ཐབས་ཁོ་ན་དེ་ཡིན།
གནའ་བོའི་རྩོམ་རིག་སྦྱོང་བའི་སྐབས་སུ། ང་ཚོས་སྐད་ཡིག་
3 ལོ་ཙཱ་བའི་མཆན། མེ་ཐུ་སེ་ལཱ། Methuselah སྟེ། <<དམ་པའི་གསུང་རབ་ཀྱི་འཇིག་རྟེན་བཀོད་པའི་
ལེའུ་>>ཡི་ནང་གི་མི་སྣ་ཞིག་ཡིན་ལ། རང་ལོ་969བར་དུ་བསྡད་པར་བཤད་ལ། ཁོ་ནི་མིའི་རིགས་
ཡོངས་ནས་ཚེ་ཐག་ཆེས་རིང་བའི་མི་དེ་ཡིན་པར་བཤད།
191སློབ་གསོའི་དམིགས་ཡུལ།
དཔྱིས་ཕྱིན་པ་ཞིག་སྦྱངས་ནས། གཏན་ཚིགས་རིག་པ་དང་
མཚན་ཉིད་རིག་པ་དང་། ལོ་རྒྱུས་རིག་པ། རྩོམ་རིག་གི་མཛེས་
ཆོས་མྱོང་ནུས་བཅས་དང་འབྲེལ་བའི་རིག་སྟོབས་འཚར་
ལོངས་འབྱུང་དུ་འཇུག་དགོས། ལ་ཏིན་སྐད་ཡིན་ཡང་རུང༌།
གྷི་རེ་སིའི་སྐད་ཡིན་ཡང་རུང་། གང་ལྟར་སྐད་ཡིག་སློབ་སྦྱོང
བྱེད་པའི་དགོས་པ་ནི་གོང་བཀོད་ཀྱི་མཐར་ཐུག་གི་དམིགས་
འབེན་དེ་དག་འགྲུབ་ཆེད་དུ་ཡིན། རང་ཉིད་ཀྱི་དམིགས་
འབེན་འགྲུབ་རྗེས་རང་ཉིད་ལ་མུ་མཐུད་དུ་མི་མཁོ་བའི་སྐད་
ཡིག་དེ་དོར་ན་ཆོག་ལ། དམིགས་འབེན་གཞན་པ་སྒྲུབ་པའི་
དགོས་མཁོ་ཡོད་ན་མུ་མཐུད་དུ་ཉར་ཡང་རུང༌། སློབ་མའི་
གྲས་སུ་རིག་སྟོབས་རིགས་མི་འདྲ་བ་ཡོད་མཁན་འགའ་རེ་
ཡོད་ལ། ཁོ་ཚོའི་ནང་གི་འགའ་རེར་རིག་སྟོབས་རྩེཪ་སོན་པ་
ཡོད་པ་རེད། ཁོ་ཚོར་མཚོན་ན། སྐད་བརྡའི་སློབ་སྦྱོང་ནི་རིག་
གནས་ཀྱི་དམིགས་འབེན་ཞིག་འགྲུབ་པའི་བརྒྱུད་ལམ་མིན། ཁོ་
ཚོར་མཚོན་ན། ལ་ཏིན་སྐད་ཀྱི་ཚིག་གྲུབ་གཅིག་དང་བསྡུར་
ན། ཕྱེ་མ་ལེབ་དང་ཡང་ན་རླངས་ཤུགས་འཕྲུལ་འཁོར་ལ་དོན་
སྙིང་ཆེན་པོ་ཡོད་རྒྱུ་རེད། བསམ་བློའི་ངོས་འཛིན་ནུས་པ་དང་
བསམ་བློའི་གསར་གཏོད་ནུས་པ་ལྡན་པའི་ལྷན་སྐྱེས་ཀྱི་ཤེས་
རབ་ཅན་ཚོ་ལ་མཚོན་ན་ལྷག་ཏུ་འདི་འདྲ་ཡིན། མི་འདི་འདྲ་
192བོད་འགྱུར་སློབ་གསོའི་ཀློག་དེབ།
ལ་མཚོན་ན། ཐ་སྙད་བསྒྲིགས་པའི་ཚིག་གྲུབ་ཀྱིས་ཕལ་ཆེར་
རྒྱུན་དུ་ཁོ་ཚོར་གོ་བ་ལོག་པ་སྤྲོད་ཀྱི་ཡོད་ལ། ཚིག་ཚོགས་བར་
གྱི་འབྲེལ་མེད་དོན་གཞན་མང་བོས་ཁོ་ཚོ་མགོ་འཐོམས་སུ་
འཇུག་གི་ཡོད།
འོན་ཀྱང་། སྤྱིའི་ཆ་ནས་བཤད་ན་སྐད་བརྡའི་དབྱེ་ཞིབ་
ནི་རིག་གནས་སྣ་ཚོགས་སྦྱོང་བའི་བརྒྱུད་ལམ་ཡིན། འདི་ནི་
སློབ་མ་ཐུན་མོང་ལ་འཚམས་པའི་ཐབས་ལམ་ལེགས་ཤོས་དེ་
ཡིན་ལ། དགེ་རྒན་ཚོ་ལ་མཚོན་ནའང༌། འདི་ནི་ཆེས་ལག་ལེན་
བདེ་བའི་ཐབས་ལམ་དེ་ཡིན།
སྐབས་འདིར་སླེབས་དུས། ངས་ངེས་པར་དུ་རང་ཉིད་ལ་
དྲི་བ་ཕྱིར་འདྲི་དགོས། དེ་བས་ངས་ངའི་ཆ་ཤས་གཞན་པ་དེར་
དྲི་བ་འདྲི་རྒྱུ་ཡིན། གལ་སྲིད་ཁྱོད་ཀྱིས་སློབ་མ་ཚོ་ལ་གཏན་
ཚིགས་རིག་པ་ཁྲིད་འདོད་ན། ཅིའི་ཕྱིར་ཐད་ཀར་དེ་མི་ཁྲིད་
ང
དམ། འདི་ནི་ཆེས་མངོན་གསལ་དོད་པའི་བརྒྱུད་རིམ་དེ་མ་
རེད་དམ། ངས་རླབས་ཆེ་བའི་མི་སྣ་ཞིག་གི་གསུང་ཞིག་དྲངས་
ནས་ལན་འདེབས་རྒྱུ་ཡིན། དམ་པ་ཁོང་ནི་དབྱིན་ཡུལ་ཨོན་
ཌེལ་སློབ་གྲྭའི་སློབ་གཙོ་སན་ཌེར་སོན་ཡིན་ལ། ཡིད་སྐྱོ་བ་
ཞིག་ལ། དམ་པ་ཁོང་ཉེ་སྔོན་སྐུ་གཤེགས་ནས་ང་ཚོར་གསབ་
ཐབས་མེད་པའི་གྱོང་གུན་ཕོག་ཡོད། ཁོང་གི་གསུང་ནི། “ཁོ་
193སློབ་གསོའི་དམིགས་ཡུལ།
ཚོས་ཐུག་རེག་ལ་བརྟེན་ནས་སྦྱོང་དགོས།” ཞེས་པ་དེ་རེད།
ལེགས་བཤད་འདིའི་གོ་དོན་གྱིས་སློབ་གསོའི་ལག་ལེན་གྱི་རྩ་
བ་ངོ་མ་དེ་བསྟན་ཡོད། ཤེས་བྱ་གང་ཞིག་ཡིན་རུང་ཐོག་མར་
བྱེ་བྲག་གི་དོན་དངོས་ནས་མགོ་འཛུགས་དགོས་ཤིང༌། དེ་ནི་
གང་ཟག་སྒེར་བ་ཞིག་གིས་གོ་བ་ལོན་ཐུབ་པའི་ཐོགས་རེག་
ཅན་གྱི་དོན་དངོས་ངེས་གཏན་ཡིན་དགོས་ཤིང་། དེ་ནས་རིམ་
བཞིན་སྤྱིར་བཏང་གི་ཤེས་བྱའི་ཕྱོགས་སུ་འཕེལ་འགྱུར་འགྲོ་
དགོས། འདིའི་སྐབས་སུ་ང་ཚོས་གཡོལ་དགོས་པའི་གདོན་འདྲེ་
ནི། གང་ཟག་སྒེར་བའི་མི་སྒེར་མྱོང་བ་དང་འབྲེལ་བ་གཏན་
ནས་མེད་པའི་སྤྱིར་བཏང་གི་རྒྱས་བཤད་སྣ་ཚོགས་ལྷན་དུ
སྤུངས་པ་དེ་ཡིན།
ད་ལྟ། བྱིས་པ་ཞིག་ལ་མཚན་ཉིད་རིག་པའི་ལམ་ནས་
བསམ་བློ་དབྱེ་ཞིབ་བྱེད་པའི་ཐབས་ལམ་ལེགས་ཤོས་དེ་ངོས་
ཟིན་དུ་འཇུག་པར་རྩ་འཛིན་འདི་ལག་བསྟར་བྱེད་ཆོག ངས་
འདི་ནས་ཅུང་གོ་སླ་བོས་སྤྲོས་ན། བསམ་བློ་གཏོང་བ་དང་
བསམ་བློ་མཚོན་པའི་ཐད་བྱིས་པ་ཚོའི་རྣམ་རིག་གློག་ལྟར་
མྱུར་བར་བྱེད་པའི་ཐབས་ལམ་ལེགས་ཤོས་དེ་ཅི་ཞིག་རེད་
དམ། གཏན་ཚིགས་རིག་པའི་དཔེ་དེབ་སྟེང་གི་སྤྱིར་བཏང་གི་
རྒྱས་བཤད་དག་ནི་བྱིས་པ་ཞིག་གི་མཐོང་ཐོས་དང་འབྲེལ་བ་
194བོད་འགྱུར་སློབ་གསོའི་ཀློག་དེབ།
གཏན་ནས་མེད། རྒྱས་བཤད་འདི་དག་ནི་སློབ་གྲྭ་ཆེན་མོ་པ་
དང་ཡང་ན་དེ་དང་ཉེ་བའི་སློབ་གསོའི་དུས་རིམ་དུ་སླེབས
པའི་དར་མ་ཚོ་ལ་འཚམས་པ་ཡིན། ཐོག་མར་ཁྱོད་ཀྱིས་དབྱིན་
སྐད་ཀྱི་ཚིག་གྲུབ་ལ་དབྱེ་ཞིབ་བྱེད་པ་ནས་མགོ་འཛུགས་
དགོས། འོན་ཀྱང་། གལ་སྲིད་བརྡ་སྤྲོད་སྦྱོང་བའི་བརྒྱུད་རིམ་
འདི་སློབ་ཆུང་སློབ་གསོའི་དུས་ཡུན་ལས་བརྒལ་སོང་ན། འདི་
ལ་དོན་སྙིང་ཅི་ཡང་མེད། དབྱིན་སྐད་ཀྱི་ཚིག་གྲུབ་ལ་དབྱེ་
ཞིབ་བྱེད་པ་འདིར་སྐྱོན་ཆ་གཞན་པ་ཞིག་ཡོད་པ་ནི། འདི་ནི
དབྱིན་སྐད་ཀྱིས་དབྱིན་སྐད་ལ་དབྱེ་ཞིབ་བྱེད་པ་ཙམ་ཡིན་
པས། འདིས་དབྱིན་སྐད་ཀྱི་ཚིག་ཚོགས་དང་ཐ་སྙད། སྐད་
བརྡའི་སེམས་ཁམས་གོམས་གཤིས་སོགས་རྙོག་འཛིང་ཆེ་བའི་
ངོས་འདི་དག་གི་ཐད་ལ་ཕན་ཐོགས་གཅིག་ཀྱང་མེད། ཁྱོད་
ཀྱི་གོམ་སྟབས་རྗེས་མ་ནི་བྱིས་པ་ཚོར་ཕྱིའི་སྐད་རིགས་གཅིག་
ཁྲིད་རྒྱུ་དེ་ཡིན་ཞིང་། སྐབས་འདིར་ཁྱོད་ལ་དགེ་མཚན་ཆེན་
པོ་ཞིག་ཡོད། སྐབས་འདིར་ཁྱོད་ཀྱིས་སྦྱོང་བརྡར་གྱི་ཆེད་དུ་
སྦྱོང་བརྡར་སྤྲོད་བཞིན་པ་ཙམ་མ་ཡིན། སློབ་མ་ཚོས་བློ་གཅིག་
སེམས་གཅིག་གིས་རང་ཉིད་ཀྱི་སེམས་འདུན་རྣམས་སྐད་
རིགས་གཞན་པ་འདིའི་ནང་ནས་ཤོད་ཐབས་བྱེད་པའམ། ཡང་
ན་གཞན་པ་ཞིག་གིས་ཁོ་ཚོར་སྐད་རིགས་འདིའི་ནང་ནས་
195སློབ་གསོའི་དམིགས་ཡུལ།
ཅི་ཞིག་བཤད་བཞིན་པ་དེའི་ནང་དོན་གོ་ཐབས་བྱེད་པའམ།
ཡང་ན་སྐད་རིགས་དེའི་ཐོག་ཏུ་བྲིས་པའི་རྩོམ་པ་བོ་ག་གེ
མོའི་བརྩམས་ཆོས་ཀྱི་གོ་བ་རྟོགས་ཐབས་བྱེད་པ་ཡིན་པས།
སྐབས་འདིར་དབྱེ་ཞིབ་ནི་རང་ཤུགས་ཀྱིས་ཡོང་བ་ཞིག་ཡིན།
སྐད་རིགས་རེ་རེ་ལ་རང་ཉིད་ཀྱི་ཐུན་མིན་གྱི་སེམས་ཁམས་རེ་
ཡོད་ལ། སྐད་རིགས་གཉིས་ཀྱིས་སློབ་མ་ཚོར་སྐད་རིགས་མི་
འདྲ་བ་དེ་གཉིས་ཀྱི་བར་གྱི་ཁྱད་པར་གསལ་བོར་སྟོན་གྱི་ཡོད།
སློབ་མ་ཚོས་ཧྥ་རན་སིའི་སྐད་ག་ཚོད་སྔ་མོར་མགོ་བརྩམས་ན་
དེ་ཚོད་ལེགས་པ་ནི་ཡོངས་ཁྱབ་ཀྱི་ལྟ་ཚུལ་ཞིག་ཡིན། འབྱོར་
ལྡན་ཁྱིམ་ཚང་ཚོས་བྱིས་པར་ཧྥ་རན་སིའི་སྐད་བཤད་པའི་
བྱིས་གཉོར་མཐུན་རྐྱེན་སྦྱོར་གྱི་ཡོད་ཅིང༌། མཐུན་རྐྱེན་དེ་འདྲ་
མི་འཛོམས་པའི་བྱིས་པ་ཚོ་འབྲིང་རིམ་སློབ་གྲྭར་སླེབས་ནས་
རང་ལོ་བཅུ་གཉིས་ཀྱི་སྟེང་དུ་ཧྥ་རན་སིའི་སྐད་སྦྱོང་མགོ་
འཛུགས་ཀྱི་ཡོད། སྐབས་འདིར་ཆེས་སྟབས་བདེའི་ཐབས་ལམ་
གཅིག་སྤྱོད་སྲིད་ལ། དེ་ནི་སློབ་མ་ཚོ་སློབ་ཐུན་ཧྲིལ་བོའི་རིང་
ལ་ཧྥ་རན་སིའི་སྐད་ཀྱི་ནང་དུ་སིམ་དུ་བཅུག་སྟེ། ཧྥ་རན་སིའི་
སྐད་ཀྱི་ནང་ནས་བསམ་བློ་གཏོང་སྟངས་བསླབས་ནས། དབྱིན་
སྐད་དང་ཧྥ་སྐད་བར་དུ་ཕན་ཚུན་བར་གཅོད་དང་ཤུགས་
རྐྱེན་མི་ཐེབས་པ་བྱེད་ཀྱི་རེད། འདི་འདྲའི་ཁྲིད་ཐབས་འོག་
196བོད་འགྱུར་སློབ་གསོའི་ཀློག་དེབ།
ནས། ཐ་ན་རྣམ་དཔྱོད་ཆེས་སྤྱིར་བཏང་བའི་སློབ་མ་ཚོས་ཀྱང་
རྗེས་ཡག་པོ་ཆོད་འགྲོ་ཡི་རེད་ལ། ཧྥ་སྐད་ཀྱི་ཚིག་གྲུབ་སྟབས་
བདེ་རེ་བེད་སྤྱོད་བྱེད་ཐུབ་ལ་གོ་བ་ཡང་ལོན་ཐུབ་ཀྱི་ཡོད། དེ་
བས། ངས་གོང་དུ་བཤད་པ་ལྟར། སྐད་རིགས་གཞན་པ་ཁྲིད་
པའི་དགེ་མཚན་ཧ་ཅང་ཆེ་ལ། ད་དུང་དེའི་སྟེང་དུ། མ་འོངས་
མི་ཚེའི་ནང་དུ་སྤྱོད་རུང་བའི་ལག་ཆ་གསར་པ་ཞིག་ཀྱང་རྙེད་
པ་རེད། དེ་ལྟར་རིམ་བཞིན་སྐད་བརྡའི་ཚོར་ཤེས་འཕེལ་ལ།
ཚོར་ཤེས་འདི་ནི། སྐད་བརྡ་ནི་ངེས་གཏན་གྱི་བསམ་བློའི་སྒྲོམ་
གཞི་ཆགས་པའི་ལག་ཆ་ཡིན་པ་ཤེས་ནས། དེ་ལ་ངང་ངམ་
ཤུགས་ཀྱིས་ཡི་རངས་པའི་ཚོར་ཤེས་ཡིན།
ད་ལྟ་ལ་ཏིན་གྱི་སྐད་སྦྱོང་མགོ་འཛུགས་པ་ནི། རིག་
སྟོབས་རྒྱ་སྐྱེད་འབྱུང་བའི་སྒུལ་ཤུགས་ལེགས་ཤོས་དེ་ཡིན། ལ་
ཏིན་སྐད་ཀྱི་གྲུབ་སྟངས་ནི་ཆེས་དངོས་མཐོང་ལག་ཟིན་གྱི
བཟོ་བཀོད་ཐུན་མོང་མ་ཡིན་པ་ཞིག་ཡིན། གལ་སྲིད་ཁྱོད་ཀྱི་
རིག་སྟོབས་འཚར་ལོངས་འབྱུང་ཚད་དེ་ཚད་འདིར་སླེབས་
པ་མཐོང་ངེས། མངོན་སུམ་གྱི་དོན་དངོས་འདི་དབྱིན་སྐད་
ཡོད་ན། མངོན་སུམ་གྱིས་ཁྱོད་ཀྱི་གདོང་ལ་ཅེར་ནས་ཡོད་
དང་ཧྥ་སྐད་གཉིས་ཀྱི་ནང་དུ་རྒྱ་ཡན་དུ་ཤོར་སྲིད། ཚད་ལྡན་
དབྱིན་སྐད་ཀྱི་ཚིག་གྲུབ་སྟབས་བདེ་ཞིག་ཐད་ཀར་ཧྥ་སྐད་
197སློབ་གསོའི་དམིགས་ཡུལ།
དུ་ཚིག་གྲུབ་རགས་མོ་ཞིག་ཏུ་སྒྱུར་ཐུབ་ལ། ཚད་ལྡན་ཧྥ་སྐད་
ནས་ཚུར་ལ་སྒྱུར་ནའང་དེ་བཞིན་ཡིན། རྩོམ་རིག་ལོ་ཙཱའི་ཧྥ་
སྐད་རགས་མོ་དང་ཚད་ལྡན་ཧྥ་སྐད་བར་གྱི་ཁྱད་པར་ནི་
རིག་སྟོབས་ཀྱི་འཕེལ་ཚད་འདིར་ཡོད་པའི་སློབ་མ་ལ་མཚོན་
ན་ཅུང་ཞིབ་ཕྲ་ཡིན་དྲགས་ཤིང༌། དེ་ནི་ནམ་རྒྱུན་དེ་འདྲའི་
འགྲེལ་བཤད་རྒྱག་སླ་བོ་ཞིག་ཀྱང་མིན། དེ་བས། འདིའི་སྐོར་ལ་
དམིགས་བསལ་གྱིས་ཞིབ་འཇུག་བྱེད་རིན་ཡོད་པ་ཞིག་རེད།
སྐད་རིགས་འདི་གཉིས་ཀར་དེང་རབས་ཀྱི་བརྡ་མཚོན་ཁྱད་
ཆོས་ཐུན་མོང་དུ་ཡོད་པ་རེད། འོན་ཀྱང༌། སྐད་ཀྱི་གྲུབ་སྟངས་
ཐོག་ནས་བཤད་ན། དབྱིན་སྐད་དང་ལ་ཏིན་སྐད་བར་གྱི་ཁྱད་
པར་ནི་ལྷག་ཏུ་མངོན་གསལ་རེད། རེད་དེ། ཁྱད་པར་དེ་ཡང་
ཁྱད་དུ་གསོད་མི་ཐུབ་པའི་དཀའ་ངལ་དེ་འདྲ་ཡང་མ་རེད།
སློབ་གྲྭའི་སློབ་གཙོ་ཚོས་བདེན་དཔང་བྱས་པ་ལྟར་ན།
ལ་ཏིན་སྐད་ནི་ཅུང་བྲིན་རྒྱུག་ཆེ་བའི་བསླབ་གཞི་ཡིན་འདུག
རེད་ཡ། ཆུང་དུས་སློབ་མ་ཞིག་ཡིན་དུས་ང་རང་ཉིད་ཀྱང་དེ་
ལ་ཧ་ཅང་དགའ་བོ་ཡོད། སྐད་རིགས་འདི་དེ་འདྲའི་དར་ཁྱབ་
ཆེ་བའི་རྒྱུ་མཚན་ནི། དེ་དང་ལྷན་དུ་བསྡེབས་ནས་ཡོང་བའི་
རྟོགས་སད་ཀྱི་དབང་གིས་ཡིན་རྒྱུ་རེད། སྐད་རིགས་འདི་སྦྱོང་
བཞིན་པའི་སྐབས་སུ། རང་ཉིད་ཀྱིས་ཅི་ཞིག་གསར་དུ་རྟོགས་
198བོད་འགྱུར་སློབ་གསོའི་ཀློག་དེབ།
བཞིན་པ་ཤེས་ལ། ཐ་སྙད་ཁག་ཚིག་གྲུབ་ཀྱི་ནང་དུ་པང་སྒྲིག་
སྟངས་ཀྱང་དབྱིན་སྐད་དང་ཧྥ་སྐད་སོགས་དང་མི་འདྲ་ཞིང༌།
བསྟན་དོན་གྱི་ཁྱད་པར་འབྱེད་སྟངས་ཀྱང་ཡ་མཚན་པོ་ཡིན།
འོན་ཀྱང༌། ཕྱོགས་གཞན་ཞིག་ནས་བལྟས་ན། དབྱིན་སྐད་དང་
བསྡུར་ན་ལ་ཏིན་སྐད་ལ་རྗེས་ལུས་རང་བཞིན་འདྲེས་པ་ཡང་
མངོན་གསལ་རེད། སྐད་རིགས་འདིའི་ནང་དུ། ཚིག་གྲུབ་རེ་རེ་
ནི་དབྱེ་ཞིབ་མ་བྱས་པའི་ཚན་པ་རེ་རེར་གྲུབ་པའི་སྣང་ཚུལ་
དང་གོམ་གང་ཐག་ཉེ་རེད།
ལ་ཏིན་སྐད་ལས་ཐོབ་པའི་ལེགས་སྐྱེས་འདི་དག་གོ་རིམ་སྒྲིག་
དུས། ངས་ནི་མཚན་ཉིད་རིག་པ་དེ་གཏན་ཚིགས་རིག་པ་དང་
འདིས་ངའི་བརྗོད་གཞི་རྗེས་མའི་སྣེ་དྲངས་ཡོད། ང་ལ་
ལོ་རྒྱུས་རིག་པ་གཉིས་ཀྱི་བར་དུ་འཇོག་གི་ཡོད། འདི་ལྟ་བུའི་
འབྲེལ་བའི་ཁྲོད་དུ། འདི་ནི་ཁོའི་གོ་གནས་འཁྲུལ་མེད་དེ་ཡིན།
ལ་ཏིན་སྐད་ཀྱིས་སློང་ཐུབ་པའི་མཚན་ཉིད་རིག་པའི་རིག་
ཤེས་དེ་གོང་གི་རིག་ཚན་གཉིས་ཀའི་བར་དུ་འཁོར་གྱི་ཡོད་ལ།
དེས་འདི་གཉིས་ལ་གསོན་ཤུགས་ཀྱི་ནུས་པ་སྤྲོད་ཀྱི་ཡོད། སྒྲ་
སྒྱུར་ཏེ། དབྱིན་སྐད་ནས་ལ་ཏིན་སྐད་དུ་སྒྱུར་བའམ། ཡང་ན་
ལ་ཏིན་སྐད་ནས་དབྱིན་སྐད་དུ་སྒྱུར་བའི་སྒྲ་སྒྱུར་གྱི་ལས་ཀའི་
ཁྲོད་དུ་བསམ་བློའི་དབྱེ་ཞིབ་འདུས་ཡོད་ལ། འདི་ནི་གཏན་
199སློབ་གསོའི་དམིགས་ཡུལ།
15253
ཚིགས་རིག་པར་འཇུག་པར་དགོས་ངེས་ཀྱི་བརྒྱུད་རིམ་གལ་
ཆེན་ཞིག་ཡིན། གལ་སྲིད་ཁྱོད་ཀྱི་མ་འོངས་པའི་མདུན་ལམ་
དེ་བསམ་བློའི་ལས་ཀ་དང་འབྲེལ་བ་ཡོད་ཚེ། དེ་དུས་ཁྱོད་
ཀྱིས་ཚེ་སྔོན་གྱི་ཚོགས་བསགས་ལ་བཀའ་དྲིན་ཞུ་འོས་ཏེ། རྒྱུ་
མཚན་ནི། ཁྱོད་ཀྱིས་གཞོན་ནུའི་དུས་ཀྱི་ལོ་ངོ་ཧྲིལ་བོ་ལྔའི་རིང་
ལ། གཟའ་འཁོར་རེ་རེར་ལ་ཏིན་སྐད་ཐོག་གི་ལྷུག་རྩོམ་རེ་རེ་
སྦྱངས་ཡོད་ལ། ཉི་མ་རེ་རེར་ལ་ཏིན་སྐད་ཐོག་གི་རྩོམ་པ་བོ་
ཞིག་གི་བརྩམས་ཆོས་དུམ་པ་རེ་ཐད་སྒྱུར་བྱས་ཡོད་པས་སོ།།
བསླབ་གཞི་གང་དང་གང་ལ་འཇུག་ཀྱང༌། དེ་ནི་ཐུག་
རེག་ལ་བརྟེན་ནས་སྦྱོང་བའི་བརྒྱུད་རིམ་ཞིག་ཡིན། སྐྱེ་བོ་ཕལ་
མོ་ཆེར་མཚོན་ན། སྐད་ཡིག་ནི་ཆེས་སྤྱོད་བདེ་བའི་བསམ་བློའི་
འགུལ་སྐྱོད་སློང་བྱེད་དེ་ཡིན་ལ། སྟབས་བདེའི་དབྱིན་སྐད་ཀྱི
བརྡ་སྤྲོད་སྦྱོང་བ་ནས་ཧྥ་རན་སིའི་སྐད་སྦྱོང་བ་དང་། ཧྥ་སྐད་
སྦྱོང་བ་ནས་ལ་ཏིན་སྐད་སྦྱོང་བ་ནི་རིག་སྟོབས་ཀྱི་རྟོགས་སད་
འབྱུང་བའི་གོ་རིམ་ཡིན་ལ། དེའི་ཞོར་དུ་དབྱིབས་རྩིས་རིག་པ་
དང་ཚབ་རྩིས་རིག་པའི་གྲུབ་ཆ་ཡང་སྦྱངས་ནས་འགྲོ་བ་ཡིན།
ངས་རང་ཉིད་ཀྱི་ལངས་ཕྱོགས་འདིའི་མགོ་ཁུངས་དེ་མཚན་
ཉིད་རིག་པའི་སློབ་དཔོན་ཕི་ལེ་ཊོ་མཆོག་ལ་གཏུགས་ན་ཆོག་
པ་དེ་ཚང་མར་ཡང་བསྐྱར་དྲན་གསོ་བྱེད་དགོས་རྒྱུ་མ་རེད།
200བོད་འགྱུར་སློབ་གསོའི་ཀློག་དེབ།
ང་ཚོ་ད་ལྟ་བསམ་བློའི་མཚན་ཉིད་རིག་པ་ནས་ལོ་རྒྱུས་མཚན་
ཉིད་རིག་པའི་ཐོག་ཏུ་འགྲོ་བར་བྱ། འདི་ནས་ངས་ཡང་བསྐྱར་
སློབ་གཙོ་སན་ཌེར་སོན་མཆོག་གི་ལེགས་བཤད་དེ་ཐེངས་
གཅིག་འདྲེན་རྒྱུ་ཡིན། “ཁོ་ཚོས་ཐུག་རེག་ལ་བརྟེན་ནས་སྦྱོང་
དགོས།” འོ་ན། བྱིས་པ་ཞིག་གིས་ལོ་རྒྱུས་དེ་ཐུག་རེག་ལ་བརྟེན་
ནས་ཇི་ལྟར་སྦྱོང་ཐུབ་པ་ཡིན་ནམ། ཁོ་ཚོར་མཚོན་ན། མ་
ཡིག་སྟེང་གི་ཡིག་ཚགས་དང༌། ཁྲིམས་དང་བཅའ་ཁྲིམས།
ཕྱི་
འབྲེལ་འཕྲིན་ཡིག་སོགས་ནི་གཏན་ནས་གོ་མི་ཐུབ་པའི་ལོག་
སྐད་ལྟ་བུ་ཞིག་རེད། རྐང་རྩེད་སྤོ་ལོའི་འགྲན་རྩེད་ནི་མཱ་ར་
ཐོན་གཡུལ་འགྱེད་ཀྱི་རབ་རིབ་ཀྱི་ཕྱིར་དྲན་ཞིག་ཡིན་སྲིད་པ་
རེད། འོན་ཀྱང་། འདིས་ཀྱང་དུས་ཚོད་དང་གནས་བབ་ལ་མ་
ལྟོས་པར། འགྲོ་བ་མིའི་རིགས་ཡོངས་ཀྱི་མི་ཚེ་ལ་ཐུན་མོང་གི་
ཁྱད་ཆོས་རེ་ཡོད་པ་དེ་བསྟན་ཡོད། ལྷག་པར་དུ། ང་ཚོས་བྱིས་
པ་ཚོའི་ཀླད་པའི་ནང་དུ་གང་ཐུབ་ཀྱིས་ལྕུག་བཞིན་པའི་ཕྱི་
འབྲེལ་དང་ཆབ་སྲིད་ཀྱི་དོན་རྐྱེན་ནི་ལོ་རྒྱུས་ཀྱི་ལྟ་བ་ཧ་ཅང་
ཆ་མ་ཚང་བ་ཞིག་ཡིན། ང་ཚོས་ལོ་རྒྱུས་ཀྱི་གནས་སྐབས་དེའི་
སྤྱིའི་མདུན་ལྗོངས་དང་སྐབས་དེའི་བསམ་བློ། སྐབས་དེའི་
མཛེས་རྟོག་ལྟ་བ་དང་རིགས་རུས་ཀྱི་ཞེན་ཁོག་སོགས་ཚོར་བ་
རྣོན་པོས་ཁོང་དུ་ཆུད་པར་བྱེད་རྒྱུ་ནི་ཧ་ཅང་གལ་ཆེན་ཡིན
201སློབ་གསོའི་དམིགས་ཡུལ།
ཏེ། རྒྱུ་མཚན་ནི། འདི་དག་གིས་ད་གཟོད་འགྲོ་བ་མིའི་རིགས་
ཀྱི་དཀའ་རྙོག་གི་ལོ་རྒྱུས་ཧྲིལ་བོ་དབང་དུ་བསྒྱུར་ཡོད། གནའ་
བོའི་རོ་མན་བཙན་རྒྱལ་ནི་ལོ་རྒྱུས་ཀྱི་འགག་འཕྲང་དེ་ཡིན་
ལ། འདས་པའི་ལོ་རྒྱུས་ཀྱི་ཆུ་རྒྱུན་རིང་མོ་དེ་འགག་འཕྲང་འདི་
བརྒྱུད་ནས་དེང་རབས་འཇིག་རྟེན་དུ་སླེབས་པ་ཡིན། རོ་མན
མིའི་སེམས་ཁམས་དང་རོ་མན་བཙན་རྒྱལ་གྱི་འགྲོ་སྟངས་
བཅས་གསལ་བོར་རྟོགས་རྒྱུ་ནི། ཡུ་རོབ་གླིང་གི་ཤེས་རིག་ལོ་
རྒྱུས་ཀྱི་སྒོ་མོ་འབྱེད་པའི་ལྡེ་མིག་ཡིན།
རོ་མན་གྱི་སྐད་ལ་བརྟེན་ནས། ཡི་གེའི་རྣམ་པར་བཀོད་
པའི་སྐབས་དེའི་རོ་མན་གྱི་མདུན་ལྗོངས་མཐོང་ཐུབ་ཅིང༌།
དེ་ལྟར། ལོ་རྒྱུས་ཀྱི་རྒྱུ་ཆ་ཆེས་སྟབས་བདེ་ཤོས་དེ་ང་ཚོའི་
ལག་ཏུ་འབྱོར་ཡོད་པས། ང་ཚོས་རྒྱུ་ཆ་འདི་དག་ལ་བརྟེན
ནས། འགྲོ་བ་མིའི་རིགས་ཀྱི་འཕོ་འགྱུར་གྱི་རྦ་རླབས་ལ་ལྟད་
མོར་ལྟ་ཐུབ། ཧྥ་རན་སིའི་སྐད་དང་དབྱིན་སྐད། ལ་ཏིན་སྐད་
བཅས་སྐད་རིགས་འདི་གསུམ་བར་གྱི་མངོན་སུམ་གྱི་འབྲེལ་
བ་དེ་ཉིད་ཀྱང་ལོ་རྒྱུས་མཚན་ཉིད་རིག་པ་ཞིག་རེད། དབྱིན་
སྐད་དེ་ཧྥ་སྐད་དང་མི་འདྲ་བའི་ཁྱད་པར་ཁག་ལ་གཅིག
ལྟོས་དང༌། དབྱིན་སྐད་དེ་དབྱིན་ཡུལ་གྱི་འདས་པའི་ཤེས་རིག་
དང་ཁ་ཡོངས་སུ་བྲལ་ནས། ཐོག་མར་ཡུལ་དབུས་མཚོའི་ཤེས་
202བོད་འགྱུར་སློབ་གསོའི་ཀློག་དེབ།
རིག་ལས་མཆེད་པའི་ཐ་སྙད་དང་ཚིག་ཚོགས་ཁག་གིས། ཤེས་
རིག་གི་ཁུར་ཆེན་རེ་ཁུར་ནས་དལ་མོས་དབྱིན་སྐད་ཀྱི་ནང་
དུ་ཕྱིར་སླེབས་པ་རེད། འོན་ཀྱང་། ཧྥ་སྐད་ནི་དེ་དང་མི་འདྲ་
བར། ཀྱག་ཀྱོག་གི་ལམ་བུ་མང་བོ་བརྒྱུད་ནས་རྒྱུན་ཆད་མེད་
པར་འཕེལ་རྒྱས་བྱུང་ནས་ཡོང་བ་གསལ་བོ་རེད། ངས་འདི་
དག་གི་ཐད་ལ་ཚུལ་འཆོས་དང་དོན་སྤྱིའི་རྣམ་པའི་འཆད་
ཁྲིད་རེ་བྱེད་དགོས་པའི་རེ་བ་རྒྱག་གི་མེད། འདི་ནི་འགྲེལ་མི་
དགོས་དགོངས་པ་རང་གྲོལ་རེད། ཕ་སྐད་དབྱིན་སྐད་ཡིན
ཞིང་ཧྥ་སྐད་དང་ལ་ཏིན་སྐད་ཀྱི་ཐད་སློབ་ཆུང་གི་ཚད་གཞི་
ཡོད་མཁན་ཞིག་ལ་མཚོན་ན། ཁོ་ལ་དེང་རབས་ཡུ་རོབ་ཀྱི་
སྐྱེས་ཁུངས་སྟོན་པའི་རིགས་རུས་རྐྱོང་སྐུམ་གྱི་སྒྲུང་ལ་བལྟ་
བའི་སྔོན་འགྲོའི་ཆ་རྐྱེན་འཛོམས་ཡོད་པ་རེད། སྐད་ཡིག་ནི
སྐད་ཡིག་གང་དེ་ཐོག་མར་གསར་གཏོད་བྱེད་མཁན་གྱི་མི་
རིགས་དེའི་སེམས་ཁམས་མཚོན་བྱེད་ཀྱི་མེ་ལོང་ཡིན། ཚིག་
ཚོགས་རེ་རེ་དང་ཐ་སྙད་རེ་རེ་ནི་སྐྱེས་པ་དང་བུད་མེད་ཚོས་
ས་ཞིང་རྨོ་སྐབས་དང་ཁྱིམ་ལས་གཉེར་སྐབས། ཡང་ན་གྲོང་
ཁྱེར་སྐྲུན་སྐབས་སུ་ཡུན་གྱིས་གོམས་གཤིས་སུ་ཆགས་ནས་
ཡོང་བའི་བསམ་བློ་ཡིན། རྒྱུ་མཚན་དེའི་དབང་གིས། སྐད་
རིགས་མི་འདྲ་བ་གཉིས་ཀྱི་ནང་གི་ཐ་སྙད་གཉིས་ཀྱི་བསྟན་
203སློབ་གསོའི་དམིགས་ཡུལ།
དོན་གཅིག་པ་གཅིག་རྐྱང་ཡིན་ཐབས་མེད། ང་རང་གིས་ད་
བར་དུ་བཤད་བཤད་ཚང་མ་བརྗོད་གཞི་འདིའི་མཐའ་རྒྱན་
ཙམ་དང༌། ང་ཚོས་འདིའི་གལ་ཆེན་རང་བཞིན་ངོས་ཟིན་
དགོས་པའི་འབོད་པ་ཙམ་ཡིན། དབྱིན་སྐད་དང་ཧྥ་སྐད། ལ་
ཏིན་སྐད་བཅས་ཀྱི་ནང་དུ་ང་ཚོར་ནོར་བུ་ཟུར་གསུམ་མ་དེ་
བདག་པ་ཡིན་ལ། ཟུར་གསུམ་མའི་རྩེ་གསུམ་ལས་དབྱིན་སྐད་
དང་ཧྥ་སྐད་ཀྱི་རྩེ་གཉིས་ཀྱིས་རྣམ་པ་སྣ་ཚོགས་པའི་དེང་
རབས་ཀྱི་སེམས་ཁམས་གཙོ་བོ་གཉིས་མཚོན་གྱི་ཡོད་ཅིང་།
རྩེ་འདི་གཉིས་རྩེ་གསུམ་པ་དེ་དང་ལྷན་དུ་འབྲེལ་ཚེ། དེས་
འདས་པའི་ཡུལ་དབུས་མཚོའི་ཤེས་རིག་ནང་འདྲེན་བྱས་པའི་
བརྒྱུད་ལམ་གཞན་པ་ཞིག་མཚོན་གྱི་ཡོད། འདི་ནི་རྩོམ་རིག་
རིག་གནས་ཀྱི་ཟུར་གསུམ་མ་གལ་ཆེན་ཞིག་ཡིན་ཞིང་། ཟུར་
གསུམ་མ་འདིའི་ནང་དུ་འདས་པ་དང་ད་ལྟ་བ་གཉིས་ཀ་
འདུས་ཡོད་པའི་རྐྱེན་གྱིས། དེའི་ནང་དུ་ཁྱད་པར་གྱི་མདངས་
གསར་ལྷན་དུ་གྲུབ་ཡོད་ཅིང་། འདིས་ཡུལ་དུས་ཚང་མ་བརྒལ་
ཡོད། རྒྱུ་མཚན་འདི་དག་གི་སྟེང་ནས། ང་ཚོས་གཏན་ཚིགས་
མཚན་ཉིད་རིག་པ་དང་ལོ་རྒྱུས་མཚན་ཉིད་རིག་པ་གཉིས་ཀ་
ཐུག་རེག་ལ་བརྟེན་ནས་སྦྱོང་ཐབས་སླ་ཤོས་ནི་ཧྥ་སྐད་དང་ལ་
ཏིན་སྐད་སྦྱོང་བ་ཡིན་ཞེས་བཤད་ཀྱི་ཡོད། འདི་ལྟ་བུའི་ཆེས་
204བོད་འགྱུར་སློབ་གསོའི་ཀློག་དེབ།
ཐག་ཉེའི་མྱོང་ཐབས་ལ་མ་བརྟེན་པར། བསམ་བློར་དབྱེ་ཞིབ་
བྱེད་པ་དང་དོན་རྐྱེན་གྱི་ལོ་རྒྱུས་བརྗོད་པ་སོགས་ནི་ལུང་སྟོང་
ནང་གི་ཀི་སྟོང་ལྟ་བུ་ཡིན། འདི་ལྟ་བུའི་བརྒྱུད་ལམ་དེ་སློབ་མ་
མང་ཆེ་བར་ཆེས་སྟབས་བདེ་ཤོས་དང་ཆེས་སླ་ཤོས་དེ་རེད་
ཟེར་གྱི་མེད་ལ། དེ་ལྟར་སྐད་ཅིག་ཙམ་ལའང་འདོད་མྱོང་མེད།
གཞན་པ་དང་མ་འདྲ་བའི་སློབ་མ་ཉུང་ཤས་ཤིག་ལ་ནི་བྱེད་
ཐབས་གཞན་པ་རེ་བཀོལ་དགོས་པ་ནི་ཏན་ཏན་རེད། འོན་
ཀྱང་། སློབ་གཉེར་ཐབས་ལམ་འདིས་སློབ་མ་མང་ཆེ་བར་གྲུབ་
འབྲས་ཕུན་སུམ་ཚོགས་པ་སྤྲོད་ཐུབ་པར་ང་ལ་ཡིད་ཆེས་ཡོད།
འདིའི་དགེ་མཚན་ནི། འདིས་མྱོང་བ་དངོས་ཀྱི་ཚོད་ལྟ་བརྒྱུད་
ཟིན་པ་རེད། ཐབས་ལམ་འདི་ད་ལྟའི་དུས་ཀྱི་དགོས་མཁོ་དང་
མཐུན་པའི་ད་ཡོད་ཀྱི་ལམ་ལུགས་ཀྱི་ནང་དུ་སྡུད་ལེན་བྱེད་
དུས། དེ་ལ་དགོས་ངེས་ཀྱི་འགྱུར་བ་ཆེན་པོ་གཏོང་དགོས་པར་
འདོད། མདོར་བསྡུས་ནས་བཤད་ན། རིག་ཚན་སློབ་གསོའི་
རྨང་གཞི་འདིའི་ནང་དུ་ཚང་མར་རྒྱུས་མངའ་ཆེས་ཆེ་བའི་
སྲོལ་རྒྱུན་ལམ་ལུགས་ཚུད་ཡོད་ལ། ལམ་ལུགས་འདི་ལག་ལེན་
དུ་བསྟར་ཐུབ་པའི་ཤེས་འཇོན་གཉིས་ལྡན་གྱི་དགེ་རྒན་གྱི
དཔུང་སྡེ་ཆེས་ཆེན་པོ་དེ་ཡང་ཚུད་ཡོད།
ཀློག་པ་བོ་རྣམས་ཀྱིས། ངས་ད་བར་དུ་རོ་མན་རྩོམ་རིག་
205སློབ་གསོའི་དམིགས་ཡུལ།
གི་དགེ་མཚན་ཐད་དུ་སྐད་ཆ་ཚིག་གཅིག་ཀྱང་མ་བཤད་པར
དོ་སྣང་བྱུང་ཡོད་རྒྱུ་རེད། ལ་ཏིན་སྐད་སྦྱོང་དུས་སློབ་མ་ཚོ་
དང་ལྷན་དུ་ལ་ཏིན་རྩོམ་རིག་ཀློག་དགོས་པ་ནི་སྨོས་མེད་
རེད། ལ་ཏིན་རྩོམ་རིག་གི་ནང་དུ་ཤུགས་རྐྱེན་ཆེ་བའི་རྩོམ་པ་
བོ་མང་བོ་ཡོད་ལ། ཁོ་ཚོས་རོ་མན་བཙན་རྒྱལ་གྱི་རིག་གནས་
འཚོ་བའི་ཁྱབ་ཁོངས་འདྲ་མིན་ཐད་རྐང་རྗེས་བཀོད་ཡོད་
ལ། ཁོ་ཚོས་གནའ་བོའི་གྷི་རེ་སིའི་བསམ་བློ་ནང་འདྲེན་བྱས་
ཡོད། རོ་མན་རྩོམ་རིག་སྟེང་གི་ཁྱད་ཆོས་གཅིག་ནི། ཁོ་ཚོའི་
ཁྲོད་དུ་གཞན་ལས་ཕུལ་དུ་བྱུང་བའི་རླབས་ཆེན་རྩོམ་པ་བོ་
གཅིག་ཀྱང་མ་བྱུང་བ་དེ་རེད། ཁོ་ཚོའི་ཁྲོད་དུ་བསམ་བློ་སྒེར་
ཚུགས་ཅན་གྱི་རྩོམ་པ་ཞིག་ཕལ་ཆེར་བྱུང་མེད། ཁོ་ཚོ་ཚང་
མས་རིགས་རུས་སྐོར་བཤད་མོད། འོན་ཀྱང༌། ཁོ་ཚོས་རིགས་
རུས་གཞན་པའི་སྐོར་ལ་འདི་ཡིན་དེ་ཡིན་བཤད་པའང་མེད།
རོ་མན་གྱི་སྙན་ངག་པ་ལུ་ཁི་རེ་ཊིའུ་སི་མ་གཏོགས་པའི་རྩོམ་
པ་བོ་གཞན་པ་ཚང་མ་བཀག་རྒྱ་ཞིག་གི་འོག་ཏུ་ཚུད་ཡོད་པ་
ཚོར་ཐུབ། རོ་མན་ལོ་རྒྱུས་མཁས་པ་ཊ་སི་ཊུ་སི་ཡིས་རོ་མན་
རྒན་རབས་ལྷན་ཚོགས་ཀྱི་ཀླད་རྙིང་མཁྲེགས་འཛིན་གྱི་ལྟ་བ་
བཟུང་ནས། རོ་མན་གྱི་ཞིང་ཆེན་རིམ་པའི་འཛིན་སྐྱོང་སྡེ་ཁག་
གི་བྱས་རྗེས་མི་མཐོང་བར། གྷི་རེ་སིའི་རང་དབང་ཐོབ་ཟིན
206བོད་འགྱུར་སློབ་གསོའི་ཀློག་དེབ།
པའི་བྲན་གཡོག་ཚོས་རོ་མན་གྱི་སྐུ་དྲག་ཚོའི་ཚབ་བྱེད་བཞིན་
པ་དེ་མཐོང་ཡོད། རོ་མན་བཙན་རྒྱལ་དང་དེའི་རིག་གནས་
ཁོར་ཡུག་གིས་ལྷན་སྐྱེས་ཀྱི་ཤེས་རབ་ལྡན་པའི་མི་རྣམས་བེད་
མེད་དུ་བསྒྱུར་ཡོད། ནམ་ཞིག་འཇིག་རྟེན་འདིའི་སྟེང་གི་བྱ་བ་
རྣམས་ལ་དོན་སྙིང་མེད་པར་འགྱུར་བའི་ཚེ་ན། རོ་མན་རྩོམ་
རིག་ལས་ལྷ་ཡུལ་གྱི་རྒྱལ་ཁམས་སྙེག་པའི་ལམ་བུ་རྙེད་མཁན་
ཧ་ཅང་ཉུང་ཉུང་ཡིན་རྒྱུ་རེད། མ་འོངས་པའི་ལྷ་ཡུལ་གྱི་སྐད་
བརྡ་ནི་རྒྱ་སྐད་དང་གྷི་རེ་སིའི་སྐད། ཧྥ་སྐད་དང་འཇར་མན་
སྐད། དབྱི་ཏ་ལའི་སྐད་དང་དབྱིན་ཇིའི་སྐད་སོགས་ཡིན་རྒྱུ
རེད་ལ། བྱིན་རླབས་ཞུགས་པའི་འཕགས་པ་རྣམས་ནི། སྐྱེ་འཆི་
བྲལ་བའི་གསེར་ལྡན་མི་ཚེ་མཚོན་པའི་སྐད་རིགས་འདི་དག་
གི་ནང་དུ་བཞུགས་རྒྱུ་རེད། ཁོ་ཚོ་ཡལ་ཟིན་པའི་བདུད་རིགས་
ཤིག་ལ་འཐབ་པའི་གཡུལ་འགྱེད་ཁྲོད་ཀྱི། ཡ་ཧུ་དཱ་པའི་རྩོམ་
རིག་ཀུན་སྤྱོད་ཀྱི་ངར་སེམས་ལ་སུན་སྣང་སྐྱེ་བཞིན་ཡོད་རྒྱུ་
རེད་ལ། རོ་མན་གྱི་ཐང་ཆེན་དེ་ལྷ་གསོན་པོ་ཞིག་གི་ཞབས་
གདན་དུ་འཁྲུལ་བའི་རོ་མན་གྱི་རྩོམ་པ་བོ་ཚོར་ཡང་སུན་སྣང་
སྐྱེ་བཞིན་ཡོད་རྒྱུ་རེད།
ང་ཚོས་ང་ཚོའི་སློབ་མ་ཚོར་ལ་ཏིན་སྐད་ཡིག་ཁྲིད་པ་ནི།
ཁོ་ཚོས་རོ་མན་གྱི་རྩོམ་པ་བོ་ཚོའི་བརྩམས་ཆོས་རྣམས་མ་ཡིག་
207སློབ་གསོའི་དམིགས་ཡུལ།
གི་སྟེང་ནས་ཀློག་ཐུབ་རྒྱུའི་ཆེད་དུ་མིན་ལ། དེ་དག་ཁོ་ཚོའི་ཚེ་
གང་གི་རྒྱགས་ཕྱེར་འགྱུར་བའི་ཆེད་དུའང་མིན། དབྱིན་ཇིའི་
རྩོམ་རིག་ནི་དེ་དག་ལས་ཀྱང་རླབས་ཆེ། གལ་སྲིད་ཁྱོད་རང་
མཚན་ཉིད་རིག་པར་སྤྲོ་སྣང་ཡོད་ན། ཁྱོད་ཀྱིས་དབྱིན་ཇིའི་
མཚན་ཉིད་རིག་པའི་མཁས་དབང་བྷད་ཁོན་དང་ཧོབ་སི་
ལོག་ཁི་དང་བྷེར་ཁེ་ལེའེ། ཧུམ་དང་མཱིལ་སོགས་ཀྱི་བརྩམས་
ཆོས་བསྐྱུར་བཞག་ནས་རོ་མན་གྱི་མཚན་ཉིད་རིག་པའི་མཁས་
དབང་སི་སེ་རོ་ཡི་བརྩམས་ཆོས་ཀློག་གི་རེད་དམ། དེང་རབས་
བསམ་བློ་པའི་ནང་ནས་ཁྱོད་རང་གི་དགའ་ཕྱོགས་དེ་དབྱིན་
ཇིའི་རྩོམ་པ་བོ་མར་ཊིན•ཊུབ་ཕེར་ཡིན་ན་ནི་གནས་ཚུལ་
ཐ་དད་རེད། གཅིག་བྱས་ན་ཁྱོད་ཀྱིས་འགྲོ་བ་མིའི་རིགས་ཀྱི
འདས་སོང་གི་གནས་ཚུལ་མཐའ་ཡས་པ་ལ་ཕྱིར་མིག་བལྟ་
འདོད་ཀྱི་ཡོད་སྲིད་ལ། སྐབས་དོན་གནས་བབ་འོག་ནས་
མི་གཤིས་ལ་འགྱུར་བ་ག་འདྲ་ཡོད་མེད་ཤེས་འདོད་ཀྱི་ཡོད་
ཀྱང་སྲིད། འོ་ན། ཁྱོད་ཀྱིས་ང་ཚོའི་ཤེག་སི་ཕེར་ལ་སོགས་པའི་
དབྱིན་ཇིའི་བརྩམས་སྒྲུང་རྩོམ་པ་བོ་རྣམས་རོ་མན་གྱི་སྤྲོ་གར་
འཁྲབ་གཞུང་རྩོམ་པ་བོ་ཊེ་རན་སི་དང་ཕི་ལཱའོ་ཊུ་སི། ཡང་ན།
“ཊི་རི་མལ་ཆིའོ་ཡི་གསོལ་སྟོན་” སོགས་ལ་བརྗེ་འདོད་ཡོད་
དམ། ད་དུང་ང་ཚོར་དགོད་བྲོ་སློང་མཁན་གྱི་སྤྲོ་གར་རྩོམ་པ་
208བོད་འགྱུར་སློབ་གསོའི་ཀློག་དེབ།
བོ་ཤེ་རི་ཌན་དང་བྱིས་སྒྲུང་རྩོམ་པ་བོ་ཌིག་ཁན་སོགས་གཞན་
དག་མང་བོ་ཡོད་པ་རེད། ཁྱོད་ཀྱིས་སུ་ཞིག་གིས་རོ་མན་གྱི་
རྩོམ་པ་བོའི་བརྩམས་ཆོས་བཀླགས་ནས་དེ་འདྲ་དགོད་བཞིན་
པ་མཐོང་མྱོང་ཡོད་དམ། རོ་མན་གྱི་སེ་སི་རོ་ནི་གཏམ་བཤད་
མཁས་པ་ཆེན་པོ་ཞིག་རེད་ལ། ཁོང་གིས་རོ་མན་བཙན་རྒྱལ་
གྱི་གཟི་བརྗིད་ལྡན་པའི་སྡིངས་ཆའི་སྟེང་དུ་གཏམ་བཤད་སྤེལ་
ཡོད། དབྱིན་ཡུལ་ལའང་ཚོགས་ཀྱི་དབུས་ནས་གཏམ་བཤད་
སྤེལ་ཏེ་སྲིད་ཇུས་རྒྱས་བཤད་བྱེད་པའི་སྲིད་སྐྱོང་མི་སྣ་རླབས་
ཆེན་མང་བོ་ཡོད་པ་རེད། ངས་འདི་ནས་སྙན་ངག་དང་ལོ་
རྒྱུས་སོགས་ཀྱི་ཁྱབ་ཁོངས་ཀྱི་ཁྱད་པར་དྲངས་ནས་ཁྱོད་རང་
ཐང་ཆད་དུ་འཇུག་མི་འདོད། ངས་ནི་ལ་ཏིན་རྩོམ་རིག་གིས་
འགྲོ་བ་མིའི་རིགས་ཀྱི་འཚོ་བའི་ཁྲོད་ཀྱི་ཡོངས་ཁྱབ་ཀྱི་གྲུབ་ཆ་
ཚང་མ་ཆེས་ཡང་དག་པར་མཚོན་ཐུབ་པར་བརྗོད་པ་འདི་ལ་
དོགས་སློང་བྱེད་བཞིན་པ་ཙམ་ཡིན། ལ་ཏིན་རྩོམ་རིག་གིས་
དགོད་མི་ཤེས་ལ། ངུ་ཡང་ཕལ་ཆེར་མི་ཤེས།
ཁྱོད་ཀྱིས་ལ་ཏིན་རྩོམ་རིག་དེ་དེ་ཉིད་ཀྱི་ཁོར་ཡུག་
ལས་ལོགས་སུ་གཅོད་མི་རུང་། རྩོམ་རིག་འདི་ནི་གྷི་རེ་སི་དང་
དབྱིན་ཡུལ་གྱི་རྩོམ་རིག་དང་མི་འདྲ་བར། འགྲོ་བ་མིའི་རིགས་
ཀྱི་ཡོངས་ཁྱབ་ཚོར་བ་མཚོན་བྱེད་ཀྱི་རྩོམ་རིག་ཅིག་མིན། ལ་
209སློབ་གསོའི་དམིགས་ཡུལ།
ཏིན་རྩོམ་རིག་ལ་བརྗོད་གཞི་གཅིག་མ་གཏོགས་མེད་ཅིང་། དེ་
ནི་རོ་མན་བཙན་རྒྱལ་ཡིན། རོ་མན་ནི་ཡུ་རོབ་གླིང་ཆེན་དང་
གྲོང་ཁྱེར་ཆེན་མོ་བྷ་བྷེ་ལོན་གྱི་མ་ཡུམ་རེད། སྨད་འཚོང་མ་ལྟ་
བུའི་གྲོང་ཁྱེར་ཆེན་མོ་བྷ་བྷེ་ལོན་གྱི་སྐོར་དེ་འཇིག་རྟེན་འཇིག་
པའི་ལེའུ་རུ་གཤམ་གསལ་ལྟར་བཀོད་ཡོད
“ཁོ་མོའི་མནར་གཅོད་ལ་ཞེད་ནས་ཐག་རིང་དུ་ལངས་
ནས། ཀྱེ་མ། ཀྱེ་ཧོ། གྲོང་ཁྱེར་ཆེན་མོ་བྷ་བྷེ་ལོན་ཏེ། སྟོབས་དང་
ལྡན་པའི་གྲོང་ཁྱེར། ཞེས་ངུ་འབོད་བྱེད་ཀྱི་ཡོད་དེ། རྒྱུ་མཚན་
ནི། མ་འོངས་ཆུ་ཚོད་གཅིག་གི་ནང་དུ་ཆེས་མཐའ་མའི་ཁྲིམས་
ཐག་དེ་གཅོད་རྒྱུ་རེད། ས་གཞིའི་སྟེང་གི་ཚོང་པ་ཡོངས་ཀྱིས་ཁོ་
མོའི་ཆེད་དུ་མྱ་ངན་གྱི་གདུང་འབོད་བྱེད་ཀྱི་ཡོད་དེ། རྒྱུ་མཚན་
ནི། དུས་དེ་ནས་བཟུང་སུ་ཞིག་གིས་ཀྱང་ཁོ་ཚོའི་ཚོང་རྫས་ཉོ
རྒྱུ་མ་རེད།
“གསེར་དངུལ་དང་རིན་ཆེན་རྡོ་རིགས། མུ་ཏིག་དང་གོས་
ཆེན། མུ་མེན་དང་དར་ཟབ། གོས་དམར་དང་དྲི་ཞིམ་གྱི་ཤིང་
སྣ་སྣ་ཚོགས། གཟུགས་དབྱིབས་འདྲ་མིན་གྱི་བ་སོ་དང་རིན་
ཆེན་ཤིང་གི་སྣོད་སྣ་ཚོགས། རག་དང་ལྕགས། རྡོ་ཀ་མ་རུ།
“དྲི་ཞིམ་དང་སྨན་སྣ། བྱུག་པ་དང་བདུག་སྤོས། ཆང་དང་སྣུམ།
ཕྱེ་མ་དང་གྲོ་ཞིབ། སྒོ་ཁྱི་དང་ནོར་ལུག རྟ་དང་ཤིང་རྟ་འཁོར་
210བོད་འགྱུར་སློབ་གསོའི་ཀློག་དེབ།
ལོ། བྲན་གཡོག་དང་བླ་སྲོག་ཅན་གྱི་མི།”
འདི་ནི་ཡེ་ཤུའི་ཆོས་ལུགས་པ་ཞིག་གིས་རོ་མན་གྱི་ཤེས་
རིག་ལ་ལྟ་སྟངས་དེ་རེད། ཕྱོགས་གཞན་ཞིག་ནས་བཤད་ན།
ཡེ་ཤུའི་ཆོས་ལུགས་ཀྱང་རོ་མན་གྱིས་ཡུ་རོབ་ལ་གནང་བའི་
གནའ་བོའི་འཇིག་རྟེན་དེ་ལས་འབུས་ནས་ཡོང་བའི་འབུར་
རྡོག་གི་ཆ་ཤས་ཤིག་རེད། ང་ཚོ་ནི་ཡུལ་དབུས་མཚོ་ཤར་མའི་
རྐྱ་གཤིབས་སུ་གནས་པའི་ཤེས་རིག་གཉིས་ཀའི་རྒྱུད་འཛིན
ཡིན།
ལ་ཏིན་རྩོམ་རིག་གི་བྱེད་ལས་ནི་རོ་མན་རྒྱལ་ཁབ་ཀྱི་
རྣམ་པ་མཚོན་རྒྱུ་དེ་རེད། ནམ་ཞིག་ཁྱོད་ཀྱི་འཆར་སྒོ་ཡིས་རོ་
མན་རྒྱལ་ཁབ་དེ་དབྱིན་ཡུལ་དང་ཧྥ་རན་སི་གཉིས་ཀྱི་རྒྱབ་
ལྗོངས་སུ་འཇོག་ཐུབ་པའི་ཚེ་ན། དེ་དུས་ཁྱོད་ཀྱི་སེམས་སུ་ང་
ཚོའི་རིག་གནས་ཀྱི་རྨང་གཞི་བརྟན་པོ་བཞག་ཡོད། རོ་མན་གྱི་
སྐོར་ལ་རྒྱུས་ལོན་ཡག་པོ་བྱུང་ཚེ། ཡུལ་དབུས་མཚོའི་ཤེས་རིག་
ལའང་རྒྱུས་ལོན་ཡག་པོ་འབྱུང་ཐུབ། རོ་མན་རྒྱལ་ཁབ་ནི་ཤེས་
རིག་འདིའི་དུས་སྐབས་ཆེས་ཕྱི་མ་རུ་འཁེལ་ཡོད། ཡུལ་དབུས་
མཚོའི་ཤེས་རིག་ལ་རྒྱུས་ལོན་བྱུང་ན། དེས་ཡུ་རོབ་གླིང་ཆེན་
གྱི་ས་ཁམས་གསལ་བོར་མཐོང་ཐུབ་ལ། ཡུལ་དེའི་མཚོ་དང
གཙང་པོ། རི་བོ་དང་བདེ་ཐང་བཅས་ཀྱི་བྱེད་ལས་ཀྱང་གསལ་
211སློབ་གསོའི་དམིགས་ཡུལ།
བོར་མཐོང་ཐུབ། གཞོན་ནུ་ཚོས་སློབ་གསོ་མྱོང་བའི་བརྒྱུད་
རིམ་ཁྲོད་དུ་རོ་མན་སྐོར་ལ་སློབ་སྦྱོང་བྱེད་པའི་དགེ་མཚན་
ནི། རོ་མན་མིའི་དངོས་གཙོའི་འདུ་ཤེས་དང་ཁོ་ཚོས་སྐུལ་
སློང་བྱེད་པའི་སེམས་ཤུགས། ཁོ་ཚོས་མིའི་རླབས་ཆེན་རང་
བཞིན་ཐད་ལ་འཛིན་པའི་ཐུན་མོང་གི་ལྟ་ཚུལ། ཁོ་ཚོའི་གཤིས་
ཀ་དང་ཚོགས་དབུས་ཀྱི་གཏམ་བཤད་སོགས་ཡིན། ཁོ་ཚོའི་
དམིགས་ཡུལ་རླབས་ཆེན་ཡིན་ལ། ཁོ་ཚོའི་མཛངས་སྤྱོད་ཀྱང་
རླབས་ཆེན་ཡིན། དེ་མཚུངས་སུ། ཁོ་ཚོའི་ཉེས་དམིགས་ཀྱང་ཧ་
ཅང་ཆེན་པོ་ཡིན། ཁོ་ཚོས་ཤིང་རྟ་འཁོར་ལོའི་སྲབ་སྐྱོགས་ལ་
འཐམས་ནས། མི་གསོད་ཁྲག་སྦྱོར་གྱི་ཉེས་དམིགས་འོག་ནས་
དཔའ་བོའི་མཚན་གནས་ལེན་གྱི་ཡོད། གོམས་གཤིས་སུ་ཆགས་
པའི་རླབས་ཆེན་ཀྱི་འདུན་པ་མེད་ན། ཀུན་སྤྱོད་སློབ་གསོ་ཞེས་
པ་ཡོང་ཐབས་མེད། གལ་སྲིད་ང་ཚོར་རླབས་ཆེན་གྱི་འདུན་པ་
མེད་ན། དེ་ནས་ང་ཚོས་ཅི་བྱེད་གང་སྒྲུབ་དང་གནད་དོན་ཅི
ཡིན་ནི་དེ་འདྲའི་གལ་ཆེན་ཞིག་མིན། རླབས་ཆེན་གྱི་འདུ་ཤེས་
ཟེར་བ་ནི་སྐད་ཅིག་ཏུ་སླེབས་པའི་ཤེས་པ་ཞིག་ཡིན་པ་ལས་
དེ་ནི་རྩོད་གླེང་ལས་བྱུང་བའི་སྤྱི་སྡོམ་ཞིག་མིན། གཞོན་ནུ་ཚོ་
ཆོས་སྒོར་འཇུག་སྐབས་སུ། ཁོ་ཚོར་རང་ཉིད་ནི་འབུ་སྲིན་ཞིག་
ཡིན་པ་ལས་སྐྱེས་ཕོ་རབ་ཅིག་མིན་པའི་ཚོར་བ་སྐྱེ་རུ་བཅུག་
212བོད་འགྱུར་སློབ་གསོའི་ཀློག་དེབ།
པས་ཁོང་ཁྲོ་ཟ་རུང༌། ཇི་སྲིད་ཁོ་ཚོས་དཀོན་མཆོག་གི་རྟག་
བརྟན་བཀའ་ཆད་ཀྱི་དགོངས་པ་མཐའ་སྐྱེལ་བའི་རླབས་ཆེན་
གྱི་འདུ་ཤེས་བརྟན་པོ་དེ་མ་བོར་ཚེ་དེ་གས་འགྲིག་གི་ཡོད་པ
པ་
ar to
རེད། རླབས་ཆེན་གྱི་འདུ་ཤེས་ནི་ཀུན་སྤྱོད་ཀྱི་རྟེན་གཞི་ཡིན།
ང་ཚོ་ད་ལྟ་དམངས་གཙོའི་ལྟ་བའི་སྒོ་ཐེམ་དུ་སླེབས་ཡོད། དེ
བས། ང་ཚོས་མིའི་འདྲ་མཉམ་ཐོབ་ཐང་ཟེར་བ་དེ་ཚད་མཐོན་
པོ་ཞིག་གི་ཐོག་ནས་མངོན་འགྱུར་བྱེད་རྒྱུ་ཡིན་ནམ་ཡང་ན་
ཚད་དམའ་མོ་ཞིག་གི་ཐོག་ནས་མངོན་འགྱུར་བྱེད་རྒྱུ་ཡིན
མིན་ཐག་གིས་གཅོད་དགོས་ཀྱི་ཡོད་པ་རེད། ད་ལྟའི་གནས་
སྐབས་སུ་བྱིས་པ་ཚོར་རོ་མན་གྱི་སྐོར་ལ་རྒྱུས་ལོན་གསལ་བོ་
བྱེད་དུ་འཇུག་རྒྱུ་ནི་འདས་པའི་དུས་སྐབས་གང་དང་གང་
ལས་ཀྱང་གལ་ཆེ་བ་ཡིན། རོ་མན་བཙན་རྒྱལ་དེ་ཉིད་ཀྱང་
ཟློས་གར་ཆེན་མོ་ཞིག་ཡིན་ལ། གནད་དོན་ཡང་ཁོ་ཚོ་རང་
ཉིད་ལས་ཆེ་བ་ཤ་སྟག་ཡིན། ང་ཚོ་ད་ལྟ་རྩོམ་རིག་རིན་ཐང་
གི་མཛེས་རྟོག་ལྟ་བའི་བརྗོད་གཞིའི་ནང་དུ་ཡོངས་སུ་སིམ་
ཟིན་པ་རེད། ད་ལྟ་ནི་ང་ཚོས་གནའ་བོའི་རྩོམ་རིག་སློབ་ཁྲིད་
ཀྱི་སྲོལ་རྒྱུན་ཐད་ལ་བཅོས་སྒྱུར་ཤུགས་ཆེན་བྱས་ཏེ་དེ་ཉིད་
དུས་ད་ལྟ་བའི་གནས་བབ་དང་མཐུན་པར་བྱེད་པའི་དུས་ལ་
བབས་ཡོད། གནའ་བོའི་རྩོམ་རིག་སློབ་ཁྲིད་དེ་གནའ་བོའི་
213སློབ་གསོའི་དམིགས་ཡུལ།
རྩོམ་རིག་མཁས་པ་ཚོའི་གསུང་རྩོམ་གྱིས་རྩ་བ་བཟུང་ཡོད།
འདས་པའི་སྲོལ་རྒྱུན་ནི། ཐོག་མའི་དུས་རིམ་ཁག་སྐད་ཡིག་
སློབ་སྦྱོང་གི་སྟེང་དུ་ཕངས་སེམས་མེད་པར་གཏོང་བ་དང་།
དེ་ནས་དེང་སང་གི་རིག་གནས་ཁོར་ཡུག་གི་ནང་དུ་མངགས་
ནས་རྩོམ་རིག་གི་བདེ་བ་མྱོང་དུ་འཇུག་པ་དེ་ཡིན། དུས་རབས་
བཅུ་དགུ་པའི་དུས་མཇུག་རིང་ལ། རིན་ཐང་བྲལ་བའི་དུས་
ཚོད་འདིའི་སྟེང་དུ་བསླབ་གཞི་གཞན་པ་མང་བོ་ཡང་འཚང་
ཁ་བརྒྱབ་ནས་སླེབས་པ་རེད། དེ་བས། སྐད་ཡིག་སྦྱོང་མ་ཐུབ་
པའི་རྐྱེན་གྱིས་ནམ་རྒྱུན་དུས་ཚོད་ཆུད་ཟོས་སུ་འགྲོ་བཞིན་
ཡོད། ངས་བལྟས་ན། དབྱིན་ཡུལ་གྱི་རྒྱ་ཆེ་བའི་སློབ་གྲྭ་ཡོངས་
ཀྱི་སློབ་མ་ཚང་མ་ཕམ་ཉེས་ཀྱི་སེམས་ཁམས་ཤིག་གི་འོག་ནས།
རིག་གནས་སྦྱོང་བའི་སྤྲོ་བ་མེད་པར་འགྱུར་བཞིན་པ་འདྲ།
གནའ་བོའི་རྩོམ་རིག་སློབ་སྦྱོང་ཐད་དུ་གྲུབ་འབྲས་ཤིག་ལེན་
རྒྱུ་ཡོད་པའི་ཕྱིར་དུ། སློབ་གྲྭ་ཚོས་འདིའི་ཐད་ལ་འཆར་གཞི་
ཞིབ་མོ་འདིང་དགོས། ཤེས་ཡོན་གྱི་ཕུགས་བསམ་སྙེག་པའི་
ལམ་ཆེན་སྟེང་དུ། ཕམ་ཁ་ཉོས་པའི་མི་ཚོགས་ནི་མཐའ་ཡས་
པ་རེད།
སྒྱུ་རྩལ་གྱི་ལས་ཀ་གང་དང་གང་བརྩམས་ཀྱང༌། ང་
ཚོས་ཐོག་མར་རྩ་བའི་རྩ་དོན་གཉིས་བརྗེད་མི་རུང་། དེ་ནི་
214བོད་འགྱུར་སློབ་གསོའི་ཀློག་དེབ།
ཁྱབ་ཚད་དང་མྱུར་ཚད་རེད། གལ་སྲིད་ཁྱོད་ཀྱིས་ཕྲ་མཐོང་
ཆེ་ཤེལ་ཞིག་བཟུང་ནས་རོ་མན་གྱི་འཕགས་པ་ཕེ་ཊེར་གྱི་
ཆོས་ཁང་ལ་ལྟ་ཞིབ་བྱས་ན། དེ་ནི་དེའི་བཟོ་བཀོད་མཁན་ལ་
མཚོན་ན་དྲང་གཞག་མ་ཡིན་ལ། དེ་བཞིན་དུ། ཁྱོད་ཀྱིས་ཨོ་
ཌེ་སེའི་གཏམ་རྒྱུད་དེ་ཉིན་རེར་ཐིག་ཤར་ལྔ་ཙམ་བཀླགས་
ནས་བསྡད་ན། དེར་བྲོ་བ་རྩ་བ་ནས་མེད་པར་འགྱུར་གྱི་རེད།
འདི་ནི་ཏག་ཏག་ང་ཚོའི་མིག་སྔར་བཤམས་པའི་གནད་དོན་
དེ་ཡིན། ང་ཚོའི་སློབ་མ་ཚོས་ལ་ཏིན་ཡི་གེ་བྱང་ཆུབ་པ་ཞིག་
ཀློག་ཐུབ་པའི་ཚད་དུ་ནམ་ཡང་སླེབས་ཀྱི་མེད་ལ། དེའི་སྟེང་
དུ། ཁོ་ཚོས་རྒྱུས་ལོན་བྱེད་དགོས་པའི་ཤེས་བྱ་ནི་རྒྱ་ཆེ་ཞིང་།
དེ་ཡང་འདས་པའི་ལོ་རྒྱུས་ཧྲིལ་བོ་རྒྱབ་ལྗོངས་སུ་འཛིན
དགོས་པ་རེད། ཁྱབ་ཚད་དང་མྱུར་ཚད། ད་དུང་ང་ཚོའི་ལས་
ཀའི་ཆ་ཤས་སྣ་ཚོགས་བར་གྱི་འབྲེལ་བ་བཅས་ལ་ཞིབ་འཇུག་
གཟབ་ནན་བྱེད་རྒྱུ་ནི་ཧ་ཅང་གལ་ཆེན་རེད། གནད་དོན་འདི་
སློབ་མའི་སེམས་ཁམས་དང་འབྲེལ་ནས་ཞིབ་འཇུག་བྱས་པའི་
བརྩམས་ཆོས་ཤིག་ད་སྔ་བར་དུ་མཐོང་མ་མྱོང༌། འོ་ན། འདི་ནི་
ཕྱི་ལ་ཁྱབ་མི་རུང་བའི་གསང་བ་ཞིག་རེད་དམ།
ངས་རྒྱུན་དུ་དོ་སྣང་འབྱུང་བ་ཞིག་ནི། མཁས་ཆེན་ཚོ
ལྷན་དུ་འདུ་སར་སྒྲ་སྒྱུར་གྱི་བརྗོད་གཞི་གླེང་ཡོང་དུས།
ཡ་
215སློབ་གསོའི་དམིགས་ཡུལ།
རབས་ཚུལ་མཐུན་གྱི་སྐྱེ་བོ་ཚོའི་མདུན་དུ་ཆགས་སྲེད་ཀྱི
བཙོག་བཤད་རྒྱག་པ་དང་འདྲ་བར། ཁོ་ཚོའི་ཚོར་བ་དང་འདུ་
ཤེས་དྲག་ཏུ་འཕར་ཡོང་། རྩིས་རིག་མཁས་པ་ཞིག་ལ་མཚོན་
ན་མཚན་མཐོང་ཟེར་བ་ལྷུང་འགྲོ་རྒྱུ་མེད་པས། ངས་གནད་
དོན་འདི་གླེང་རྒྱུ་ཡིན།
གླེང་མོལ་འདིའི་གཞི་བཅོལ་ས་ནི་ངས་ད་བར་དུ་གསར་
འབྱེད་བྱེད་བཞིན་པའི་བསམ་བློའི་རྒྱུན་ཐག་ཅིག་ཡིན། ལ་
ཏིན་ཐ་སྙད་རེ་རེའི་ཡང་དག་པའི་གོ་དོན་དང་། ལ་ཏིན་གྱི་
བརྡ་སྤྲོད་སྒྲིག་རིམ་ནང་དུ་བསམ་བློ་ཕན་ཚུན་འབྲེལ་སྟངས།
ལ་ཏིན་གྱི་ཚིག་གྲུབ་ཧྲིལ་བོ་ཞིག་གི་ནང་དུ་དོན་གནད་རྣམས་
རིམ་བགོས་ཀྱིས་སྟོན་སྟངས་བཅས་དངོས་སུ་ཉམས་སུ་མྱོང་
རྒྱུ་ནི། ལ་ཏིན་སྐད་ཡིག་སྦྱོང་བའི་དགེ་མཚན་གཙོ་བོ་ཡིན་ལ།
འདི་ནི་ངས་ལ་ཏིན་སྐད་སློབ་སྦྱོང་བྱེད་དགོས་པར་བརྗོད་
པའི་གནས་ལུགས་ཀྱི་རྒྱབ་རྟེན་ཡིན། དེ་མ་ཡིན་པར། འཇམ་
པོ་བལ་དཀར་ལྟ་བུའི་སྐད་ཆ་སྣང་ལ་མ་ངེས་པ་ཞིག་བཤད་
ནས། ལ་ཏིན་སྐད་ཀྱི་ཆེ་བ་ཁོ་ན་བརྗོད་ནས་བསྡད་ན། དེས་ནི་
ངས་གོང་དུ་བཀོད་པའི་དགེ་མཚན་ཚང་མ་འཇོམས་ཀྱི་རེད།
སློབ་མ་རྣམས་ལ་ཏིན་སྐད་ཡིག་དང་གང་མགྱོགས་མགྱོགས་
ཀྱིས་ཁ་འབྲལ་ཆེད་དང༌། ཡང་ན་ལ་ཏིན་སྐད་ཀྱི་སྒྲིག་གཞི
216བོད་འགྱུར་སློབ་གསོའི་ཀློག་དེབ།
དང་འཇུ་རེས་བྱས་ཏེ་ཀླད་པར་དཀའ་ལས་གཏོད་རྒྱུ་ལས་
བྱོལ་ཆེད་དུ། ལ་ཏིན་རྩོམ་ཡིག་དབྱིན་འགྱུར་མ་ལ་འཇུག་པ་
ནི་ཆེས་ཤིན་ཏུ་ནོར་བ་ཡིན་ནོ།། གོ་བ་ཡང་དག་པ་དང་ངེས་
གཏན་པ་ལོན་པ། དེ་བཞིན་རང་དབང་གི་དབྱེ་ཞིབ་སྟོབས་
ཤུགས་འཕེལ་བ་བཅས་ནི་ལ་ཏིན་སྐད་ཡིག་སྦྱོང་བའི་བརྒྱུད་
རིམ་ཧྲིལ་བོའི་དགེ་མཚན་གྱི་ཆ་ཤས་ཡིན།
འོན་ཀྱང་། ང་ཚོ་ད་དུང་ཡང་གཟུར་དུ་མེད་པའི་མྱུར་
ཚད་ཀྱི་དཀའ་ངལ་ཏེ། བསླབ་གཞི་ཧྲིལ་བོ་ལོ་ངོ་བཞི་ལྔའི་
དུས་ཡུན་ཧ་ཅང་ཐུང་ཐུང་ཞིག་གི་ནང་དུ་རྫོགས་པར་བྱེད་
དགོས་པའི་དཀའ་ངལ་ལ་འཕྲད་ཀྱི་ཡོད། སྙན་ངག་ཚང་མ་
ནི་སོ་སོའི་ཚད་ཡོད་དུས་ཡུན་ངེས་ཅན་ཞིག་གི་ནང་དུ་ཀློག་
དགོས་ལ། དེའི་ང་རོ་དང་སྣང་བརྙན། ཉམས་འགྱུར་གྱི་འཕོ་
འགྱུར་བཅས་ནི་མིའི་བླ་སྲོག་གི་དབྱངས་རྟའི་འགྱུར་བ་དང་
ངེས་པར་དུ་བསྟུན་དགོས། འདི་དག་ལ་སོ་སོའི་དུས་ཡུན་
ངེས་ཅན་ཡོད་ལ། དུས་ཡུན་དེ་དེ་ཉིད་ཀྱི་མཐའ་མཚམས་
ལས་བརྒལ་ནས་ཇེ་རིང་དུ་འཐེན་མི་རུང༌། ཁྱོད་ཀྱིས་འཛམ་
བུ་གླིང་ཐོག་གི་ཆེས་རླབས་ཆེ་བའི་སྙན་ངག་ཅིག་ཁྱེར་ཡོང་
ནས། དུང་འབུ་ནུར་བ་ལྟར་ཆད་བཞིན་ནོར་བཞིན་བཀླགས་
ན། སྒྱུ་རྩལ་གྱི་བརྩམས་ཆོས་རླབས་ཆེན་དེ་སྐད་ཅིག་དེ་ཉིད་
217སློབ་གསོའི་དམིགས་ཡུལ།
དུ་གད་སྙིགས་ཀྱི་ཕུང་བོ་ཞིག་ཏུ་འགྱུར་རྒྱུ་རེད། བྱིས་པ་ཞིག་
གིས་སྙན་ངག་འདི་ལྟ་བུ་ཞིག་ཀློག་བཞིན་པར་ཆ་འཇོག་བྱོས་
དང་། ཁོས་ “དེའི་སྐབས་སུ་” ཞེས་བཀླགས་རྗེས་ཀློག་མཚམས་
བཞག་ནས། ཚིག་དོན་ཚིག་མཛོད་དུ་བཙལ་བ་དང༌། དེ་ནས་
ཁོས་མུ་མཐུད་དུ། “བྱ་རྒོད་ཅིག་གིས་” ཞེས་བཀླགས་རྗེས་ཡང་
བསྐྱར་ཚིག་མཛོད་བསྔོགས་ཤིང༌། དེ་ནས་ཚིག་གི་གྲུབ་སྟངས་
ཀྱི་སྟེང་དུ་བསམ་བློ་ཡུན་རིང་ཞིག་གཏོང་བ་སོགས། མདོར་
ན། འདི་དང་འདི་འདྲ་བྱས་ཏེ་སོང་ན། ཁོས་སྙན་ངག་དེའི་
བྲོ་བ་མྱོང་ཐུབ་རྒྱུ་རེད་དམ། ཁོས་རོ་མན་རྒྱལ་ཁབ་ཀྱི་སྣང་
བརྙན་མཐོང་གི་རེད་དམ། རེད་ཡ། ཡིན་དང་ཡིན། རྒྱུན་ཤེས་
ལྟར་ན། ཁྱོད་ཀྱིས་མ་ཡིག་གི་མཛེས་ཉམས་དང་དྲག་ཤུགས་
སོགས་ཆེས་བདེ་བླག་ངང་མཚོན་ཐུབ་ཡོད་པའི་འགྱུར་མ་
ལེགས་ཤོས་ཤིག་བདམས་ནས། དེ་དལ་བྲེལ་རན་པས་སྐད་
མགོ་མཐོན་པོས་གྱེར་འདོན་བྱེད་ཆོག་ལ། དེ་བཞིན་དུ། གོ་དོན
ཁ་གསལ་གོ་བདེ་ཡོང་བའི་ཆེད་དུ་འབྲེལ་ཡོད་མཆན་འགྲེལ་
ཡང་འདེབས་ཆོག་ཅིང་། དེ་ནས། ལ་ཏིན་སྐད་ཀྱིས་ཚེ་སྲོག
ལྡན་པའི་སྒྱུ་རྩལ་བརྩམས་ཆོས་ཤིག་མཆོད་ཁང་དུ་བཅུག་
བཞག་པར་བསྙད་ནས། སྐད་ཡིག་འདིའི་ནག་ཉེས་ཐད་རྒོལ་
རྡུང་ཤུགས་ཆེན་གཏོང་ཡང་ཆོག
218བོད་འགྱུར་སློབ་གསོའི་ཀློག་དེབ།
འོན་ཀྱང༌། འགའ་རེས་སྟབས་ཉེས་པ་ནི་འགྱུར་མ་ནི་
མ་ཡིག་ལྟར་མི་བཟང་ཟེར། དེ་ཡིན་དང་ཡིན། དེའི་རྐྱེན་གྱིས་
སློབ་མ་ཚོས་ལ་ཏིན་སྐད་ཐོག་གི་མ་ཡིག་ལ་བྱང་ཆུབ་དགོས་
པ་ཡིན། སུ་ཞིག་གིས་མ་ཡིག་ལ་བྱང་ཆུབ་ན། ཁོས་ད་གཟོད་
དེ་ཀློག་སྐབས་དལ་མྱུར་སྙོམས་པོ་བྱེད་ཤེས། ངས་ནི་ཐོག་མར་
འགྱུར་མའི་བུ་ཡིག་ཐོག་ནས་ཀློག་པའི་དུས་མཚམས་འགྲིག་
དགོས་ལ། མཐའ་མར་མ་ཡིག་གི་ཐོག་ནས་བརྩམས་ཆོས་ཀྱི་ཆ་
ཡོངས་སུ་རྫོགས་པ་རྟོགས་སུ་འཇུག་པའི་དུས་མཚམས་ཀྱང་
འགྲིག་དགོས་ཤིང༌། དེ་ལྟར་མ་བུ་ཡིག་ཟུང་དུ་འབྲེལ་ནས་
ལམ་ལ་ཆས་དགོས་པར་འབོད་སྐུལ་ཞུ་བཞིན་ཡོད། དབྱིན་
ཇིའི་སྙན་ངག་པ་ཝོར་ཛི་ཝོར་ཐི་ལགས་ཀྱིས། ཚན་རིག་པ་
ཚོས། “གཤག་དཔྱད་ཀྱི་ཆེད་དུ་སྲོག་གཅོད་ཀྱི་ཡོད།” ཅེས་
བཤད་མྱོང༌། ཁོ་ཚོ་དང་བསྡུར་ན། འདས་པའི་དུས་ཀྱི་གནའ་
བོའི་རྩོམ་རིག་མཁས་པ་ཚོ་ནི་ལག་དམར་འཁྲུལ་མེད་ཡིན།
མཛེས་རྟོག་ཚོར་བ་ནི་འདུན་པ་ཤུགས་ཆེན་དང་གདུང་བ
དྲག་པོ་ཡིན་པས། འདི་ནི་དད་གུས་དང་བཅས་བརྩི་འཇོག་
བྱེད་འོས་པ་ཡིན། འོན་ཀྱང་། ངས་ད་དུང་གོམ་གང་མདུན་
དུ་སྤོས་ནས་བཤད་རྒྱུ་ཡིན། རོ་མན་རྒྱལ་ཁབ་ཀྱི་སྣང་བརྙན་
ཧྲིལ་བོ་མཚོན་ཐུབ་པའི་ལ་ཏིན་རྩོམ་རིག་གི་ཕུང་བོ་ཆ་ཚང་
219སློབ་གསོའི་དམིགས་ཡུལ།
བ་ནི། སློབ་མ་ཚོས་མ་ཡིག་གི་སྟེང་ནས་ཀློག་ཐུབ་ཐབས་མེད་
པ་ཞིག་རེད། དེ་བས། ཁོ་ཚོས་རོ་མན་གྱི་སྙན་ངག་པ་ཝིར་ཇིལ་
གྱི་བརྩམས་ཆོས་རྣམས་ལ་ཏིན་སྐད་ཀྱི་སྟེང་ནས་ཀློག་ཐུབ་
པ་ལས་ཀྱང་མང་ཙམ་ཀློག་དགོས་ལ། རོ་མན་གྱི་སྙན་ངག་པ་
ལུ་ཁི་རེ་ཊིའུ་སི་ཡི་བརྩམས་ཆོས་རྣམས་ཀྱང་ལ་ཏིན་སྐད་ཀྱི་
སྟེང་ནས་ཀློག་ཐུབ་པ་ལས་ཀྱང་མང་ཙམ་ཀློག་དགོས་ཤིང་།
རོ་མན་གྱི་མཚན་ཉིད་རིག་པའི་མཁས་དབང་སི་སེ་རོ་ཡི་
བརྩམས་ཆོས་དང༌། དེ་མིན་གྱི་ལོ་རྒྱུས་རིགས་རྣམས་ཀྱང་ལ་
ཏིན་སྐད་ཀྱི་སྟེང་ནས་ཀློག་ཐུབ་པ་ལས་ཀྱང་མང་ཙམ་ཀློག་
དགོས། རྩོམ་པ་བོ་ཞིག་གི་བསམ་བློ་ལ་ཞིབ་འཇུག་བྱེད་སྐབས།
བརྒྱུད་ལམ་གང་རུང་ལ་བརྟེན་ནས། ངེས་པར་དུ་རྩོམ་པ་བོའི་
བརྩམས་ཆོས་ཀྱི་ཆ་ཤས་འགའ་རེ་ཀློག་ཐབས་བྱེད་དགོས་
ལ། བརྩམས་ཆོས་དུམ་པ་དེ་མ་རྩོམ་རྩོམ་པ་བོའི་མགྲིན་ངག་
དང་ཕ་སྐད་མ་ཡིན་ཡང་རུང་། འོན་ཀྱང༌། རྩོམ་པ་བོ་ཞིག་
གི་བསམ་བློ་ལ་ཞིབ་འཇུག་བྱེད་སྐབས་ཁོའི་བརྩམས་ཆོས་དེ་
མ་ཡིག་གི་ཐོག་ནས་དུམ་བུ་གཅིག་ཀྱང་མི་ཀློག་པ་ནི་ཧ་ཅང་
ཉེན་ཁ་ཅན་ཞིག་ཡིན།
ཁྱབ་ཚད་ཀྱི་སྟེང་གི་དཀའ་ངལ་དེ་གཙོ་བོ་གནའ་བོའི་
རྩོམ་རིག་ལོ་རྒྱུས་ཀྱི་སྐབས་སུ་འབྱུང་གི་རེད། གཞོན་ནུ་ཚོའི་
220བོད་འགྱུར་སློབ་གསོའི་ཀློག་དེབ།
མདུན་དུ་གཤོམ་རྒྱུ་ནི་ངེས་པར་དུ་བྱེ་བྲག་པ་དང་སྒེར་ཚུགས་
པ་ཡིན་དགོས། འོན་ཀྱང་། ང་ཚོས་དུས་རིམ་ཧྲིལ་བོ་ཞིག་གི་
སྤྱིའི་ཁྱད་ཆོས་དེ་གསལ་སྟོན་བྱེད་འདོད་ཀྱི་ཡོད་པ་རེད། ང་
ཚོས་ངེས་པར་དུ་སློབ་མ་ཚོར་ཐུག་རེག་ལ་བརྟེན་ནས་སྦྱོང་
དུ་འཇུག་དགོས། ང་ཚོས་ཁོ་ཚོའི་འཚོ་བའི་རྣམ་པ་དེ་མཐོང་
ཆོས་ཀྱི་སྟེང་ནས་ངོ་སྤྲོད་བྱེད་ཆོག་ལ། དེ་དག་ནི། བཟོ་བཀོད་
ཀྱི་འདྲ་པར་དང༌། འཇིམ་བརྙན་དང་རྡོ་བརྙན། ཆོས་ལུགས་
ཀྱི་ཆོ་ག་དང་ཡང་ན་ཁྱིམ་གྱི་བྱེད་སྒོ་མཚོན་པའི། སྣོད་ཆས་ཀྱི་
སྟེང་གི་རི་མོ་དང་ཡང་ན་ལྡེབས་རིས་སོགས་ཡིན། ཐབས་ལམ་
འདིའི་སྟེང་ནས། ང་ཚོས་རོ་མན་དུས་རབས་དེ་དེའི་སྔ་རོལ་
གྱི་ཡུལ་དབུས་མཚོ་ཤར་མའི་ཤེས་རིག་དང་བསྡུར་ཆོག་ལ། དེ་
བཞིན་དེའི་རྗེས་ཀྱི་དུས་རབས་བར་མ་དང་ཡང་བསྡུར་ཆོག
དུས་ཀྱི་འགྱུར་བ་དང་བསྟུན་ནས། མིའི་ཕྱིའི་རྣམ་པ་དང་སྡོད་
གནས། ཁོ་ཚོའི་ལག་རྩལ་དང་སྒྱུ་རྩལ། ཆོས་ལུགས་དད་མོས་
སོགས་ཇི་ལྟར་འགྱུར་བ་དེ་བྱིས་པ་ཚོའི་བློ་ལ་ངེས་སུ་འཇུག་
རྒྱུ་ནི་ཧ་ཅང་གལ་ཆེན་ཡིན། སྲོག་ཆགས་ཚན་རིག་པ་ཚོས་
སྲོག་ཆགས་ཚོའི་རིགས་རུས་དང་འཕེལ་འགྱུར་ལོ་རྒྱུས་ཚང་
མ་རིགས་བགར་ནས་རི་མོར་ཕབ་ཡོད་པ་བཞིན་དུ། ང་ཚོས་
ཀྱང་བྱེད་སྟངས་དེ་ལ་ལད་ཟློས་བྱས་ནས། ལོ་རྒྱུས་ཀྱི་ས་བཀྲའི་
221སློབ་གསོའི་དམིགས་ཡུལ།
ཁྲོད་དུ་རོ་མན་གྱི་གོ་གནས་ལ་ཞིབ་འཇུག་བྱེད་དགོས།
ཚན་རིག་དང་ལག་རྩལ། སྒྱུ་རྩལ་དང་ཆོས་དད་བཅས་
ནི་མིའི་མི་ཚེའི་རྨང་གཞི་ཡིན། འདི་དག་བཞི་བོ་ཕན་ཚུན་
རྐྱ་འབྲེལ་བ་ཡིན་ལ། འདི་དག་བཞི་བོ་རྦད་དེ་མིའི་བསམ་
བློའི་ནུས་པ་ཡིས་བསྐྲུན་པ་ཤ་སྟག་ཡིན། འོན་ཀྱང་། ཚན་
རིག་དང་ལག་རྩལ་གཉིས་ཀའི་བར་དང༌། སྒྱུ་རྩལ་དང་ཆོས་
ལུགས་གཉིས་ཀའི་བར་སོ་སོར་ཐུན་མིན་གྱི་འབྲེལ་བ་ཡོད་པ་
རེད། ཆེས་གཞི་རྩའི་རྨང་གཞི་འདི་བཞི་བོར་རྒྱུས་ལོན་མ་བྱས་
པར་མིའི་སྤྱི་ཚོགས་ཤིག་ལ་རྒྱུས་ལོན་བྱེད་ཐབས་མེད། དེང་
རབས་རླངས་ཤུགས་འཕྲུལ་འཁོར་གཅིག་གིས་གནའ་དུས་
ཀྱི་བྲན་གཡོག་སྟོང་ཕྲག་གཅིག་གིས་བསྒྲུབ་དགོས་པའི་ལས་
ཀ་དེ་སྒྲུབ་ཐུབ། གནའ་བོའི་བཙན་རྒྱལ་རིང་ལུགས་པ་གང་
དང་གང་ལ་མཚོན་ནའང་བྲན་གཡོག་འཕྲོག་རྩོད་བྱེད་རྒྱུ་ནི
ནི་
ཆེས་གནད་འགག་ཡིན། དེང་རབས་པར་སྐྲུན་ལས་རིགས་ནི་
དམངས་གཙོའི་ལམ་ལུགས་ཀྱི་མེད་དུ་མི་རུང་བའི་ཆ་རྐྱེན
ཞིག་ཡིན། དེང་རབས་སྤྱི་ཚོགས་ཀྱི་བློ་ཁ་ཕྱོགས་ཡུལ་གཙོ་བོ་
ནི། ལག་རྩལ་གྱི་ཡར་རྒྱས་དང་བསམ་བློའི་འགྱུར་བའི་ཁྲོད་
ནས་ཚན་རིག་གོང་འཕེལ་གཏོང་རྒྱུ་དེ་རེད། གནའ་བོའི་
འཇིག་རྟེན་དུ། རླབས་ཆེ་བའི་མེ་སོ་ཕོ་ཊ་མི་ཡའི་བཙན་རྒྱལ་
222བོད་འགྱུར་སློབ་གསོའི་ཀློག་དེབ།
དང་ཨེ་ཇིབ་བཙན་རྒྱལ་ནི་ཞིང་ཆུ་འདྲེན་པའི་སྟོབས་དང་
རྩལ་ལ་བརྟེན་ནས་དར་བ་རེད། རོ་མན་བཙན་རྒྱལ་ནི་མིའི་
རིགས་ཀྱི་ལོ་རྒྱུས་སྟེང་གི་ཆེས་རླབས་ཆེ་བའི་ལག་རྩལ་བཀོལ་
སྤྱོད་ལ་བརྟེན་ནས་དར་རྒྱས་བྱུང་བའི་བཙན་རྒྱལ་ཞིག་རེད།
རོ་མན་གྱི་ལམ་ཆེན་དང་ཟམ་པ། ཡུར་ཟམ་དང་བཙོག་ཆུའི་
ཡུར་བ། རྒྱ་ཆེ་བའི་ཁང་ཆེན་དང་སྒྲིག་འཛུགས་ལྡན་པའི་མཚོ
ཐོག་ཚོང་པ། དམག་འཐབ་ཚན་རིག་དང་ལྕགས་རིགས་ཞུན
སྦྱང༌། ཞིང་ལས་ལག་རྩལ་སོགས་ནི་རོ་མན་དར་རྒྱས་ཀྱི་སྒལ་
ཚིགས་ཡིན་ལ། འདི་ནི་རོ་མན་བཙན་རྒྱལ་གྱི་རྒྱ་སྐྱེད་དང་
གཅིག་སྒྲིལ་གྱི་གསང་བའི་མན་ངག་དེ་ཡིན། མཚམས་ལ་ལར་
ངའི་སེམས་ནང་དུ། རོ་མན་གྱི་འཕྲུལ་ལས་ལག་རྩལ་པ་ཚོས་
ཅིའི་ཕྱིར་རླངས་ཤུགས་འཕྲུལ་འཁོར་གསར་གཏོད་མ་བྱས་
པ་ཡིན་ནམ་བསམ་གྱི་ཡོད། དེ་ཡང་ཁོ་ཚོས་སྒྲུབ་མི་ཐུབ་པ་
ཞིག་མ་རེད་ལ། གལ་སྲིད་ཁོ་ཚོས་དེ་གསར་གཏོད་བྱས་ཡོད་
ན། དེ་ནས་དེང་གི་འཇིག་རྟེན་འདི་ག་འདྲའི་མི་འདྲ་བ་ཞིག་
ཡིན་ནམ། ཁོ་ཚོས་ཇ་དང་འཚིག་ཇ་ནང་འདྲེན་མ་བྱས་པར་
གཞིགས་ན། ངས་བལྟས་ན་ཁོ་ཚོས་རླངས་ཤུགས་འཕྲུལ་འཁོར་
གསར་གཏོད་མ་བྱས་པ་ནི་སྐབས་དེ་དུས་ཀྱི་གནམ་གཤིས་
དྲོན་པོ་ཡིན་པའི་དབང་གིས་ཡིན་པར་འདོད། དུས་རབས་
223སློབ་གསོའི་དམིགས་ཡུལ།
བཅོ་བརྒྱད་པའི་ནང་དུ། སྐྱེས་པ་སྟོང་ཕྲག་མང་བོ་མེ་མཐའ་རུ་
འདུས་ནས་སོ་སོའི་ཇ་རྫ་ལས་ཆུ་ཁོལ་བཞིན་པར་བལྟས་ནས་
ཡོད་རྒྱུ་རེད། ང་ཚོ་ཚང་མས་ཤེས་གསལ་ལྟར། གནའ་བོའི་གྷི་
རེ་སིའི་གྲོང་ཁྱེར་ཆེན་མོ་ཨ་ལེག་ཛན་ཌེ་རི་ཡའི་ཚན་རིག་
པ་ཧིའེ་རོ་ཡིས་རླངས་ཤུགས་འཕྲུལ་འཁོར་གསར་གཏོད་ཀྱི་
མདུན་ལྗོངས་ཐད་ལ་སྔོན་དཔག་ཅུང་ཙམ་བྱུང་ཡོད། དེ་བས།
སྐབས་དེ་དུས་རོ་མན་གྱི་འཕྲུལ་ལས་ལག་རྩལ་པ་ཚོ་ལ་མཚོན་
ན། ཁོ་ཚོས་ཁོ་ཚོའི་ཇ་རྫ་ལས་ཆུ་ཁོལ་བཞིན་པའི་བརྒྱུད་རིམ་
སྟབས་བདེ་དེ་ལ་ཉམས་འཇོག་བྱས་པ་ཙམ་གྱིས་ཆོག་གི་ཡོད་
པ་རེད།
འགྲོ་བ་མིའི་རིགས་ཀྱི་ལས་དབང་དེ་ལག་རྩལ་གོང་
འཕེལ་དང་འབྲེལ་བ་ཆེན་པོ་ཡོད་རུང༌། ལོ་རྒྱུས་ཀྱི་ཁྲོད་དུ་ང་
ཚོས་ལག་རྩལ་འཕེལ་རྒྱས་ཀྱི་ལོ་རྒྱུས་དང་དེའི་ཤུགས་རྐྱེན་ལ་
འོས་འཚམས་ཀྱི་དོ་སྣང་བྱས་མེད། འདས་པའི་ལོ་ངོ་བརྒྱ་ཕྲག་
ཁ་ཤས་ཀྱི་ནང་དུ། གོང་འཕེལ་དུ་ཕྱིན་པའི་ཚན་རིག་དེ་གོང་
འཕེལ་དུ་ཕྱིན་པའི་ལག་རྩལ་དང་གཉེན་བསྡེབས་ནས། དུས་
རབས་གསར་པ་ཞིག་གི་སྒོ་ཆེན་ཡངས་པོར་ཕྱེས་པ་རེད།
དེ་མཚུངས་སུ། སྟོན་པ་ཡེ་ཤུ་མི་ཡུལ་དུ་མ་བྱོན་གོང་གི་ལོ་ངོ་
སྟོང་ཕྲག་གཅིག་གི་སྔ་རོལ་དུ། ཡི་གེའི་སྒྱུ་རྩལ་གསར་གཏོད་
224བོད་འགྱུར་སློབ་གསོའི་ཀློག་དེབ།
དང་གོང་འཕེལ་བཏང་བ་དང་ལྷན་དུ། རླབས་ཆེ་བའི་རིག་
གནས་ཀྱི་དུས་རབས་དང་པོ་དེ་མགོ་བརྩམས་པ་རེད། ཡི་གེ་
ནི་ཐོག་མར་ཆོས་ལུགས་པའི་ཆོ་ག་དང༌། སྲིད་གཞུང་གི་ཟིན་
ཐོ་དང་ལོ་རྒྱུས་འབྲི་ཆེད་དུ་དར་བ་རེད། འདས་པའི་དུས་
ཀྱི་གསར་གཏོད་གང་དང་གང་ཡིན་རུང༌། གསར་གཏོད་དེ
ལ་མདུན་ལྗོངས་ཆེན་པོ་ཞིག་ཡོད་པ་སྔོན་དཔག་ཐུབ་ནས་
གསར་གཏོད་བྱས་པར་འདོད་ན། དེ་ནི་ནོར་འཁྲུལ་ཆེན
པོ་ཡིན། ཐ་ན་མི་ཚང་མ་བསམ་བློ་གསར་པ་རྙེད་ཐབས་ཀྱི་
སྟེང་དུ་འདུར་རྒྱུགས་བྱེད་བཞིན་པའི་དེང་གི་དུས་ཀྱི་ང་ཚོར་
མཚོན་ནའང༌། གསར་གཏོད་ཅེས་པ་དེ་སྔོན་དཔག་བྱེད་ཐུབ་
པ་ཞིག་གཏན་ནས་མ་རེད། ཡིན་ན་ཡང་། འདས་པའི་དུས་
སུ། བསམ་བློའི་ཁ་ཕྱོགས་མི་འདྲ་བ་འཕེལ་བ་དང་བསྟུན་ནས།
གསར་གཏོད་སྣ་ཚོགས་རིམ་བཞིན་སྤྱི་ཚོགས་ནང་དུ་སིམ་
ནས་ཡོང་བ་རེད། དེ་བཞིན་དུ། མི་སྒེར་གྱི་བསམ་བློའི་གསར་
གཏོད་ཉར་ཚགས་བྱ་བྱེད་ཀྱི་ཡི་གེ་ཡང་རིམ་བཞིན་ཡུལ་
དབུས་མཚོ་ཤར་མའི་མཐའ་མཚམས་སུ་རྩ་བ་ཚུགས་མགོ་
བརྩམས་པ་རེད། དེ་ནས། ཡི་གེ་འདི་གནའ་བོའི་གྷི་རེ་སིའི་
མི་དང་ཡ་ཧུ་དཱ་པའི་མིའི་ལག་ཏུ་འབྱོར་ནས། ཡི་གེའི་ནུས་
པ་ཆ་ཚང་མངོན་འགྱུར་བྱུང་ཤིང་། དེ་དང་བསྟུན་ནས། མིའི་
225སློབ་གསོའི་དམིགས་ཡུལ།
རིགས་ཀྱི་ཤེས་རིག་གིས་ཁ་ཕྱོགས་གསར་པ་ཞིག་བསྙེགས་པ་
རེད། འོན་ཀྱང༌། ཡེ་ཤུའི་ཆོས་ལུགས་མ་དར་བར་དུ། ཡ་ཧུ་དཱ་
པའི་སྤྱིར་བཏང་གི་བསམ་བློའི་ཤུགས་རྐྱེན་དེ་ལོ་ངོ་སྟོང་ཕྲག་
གཅིག་གི་རིང་ལ་འགོར་འགྱངས་སུ་ཕྱིན་པ་རེད། ཡ་ཧུ་དཱ་པའི་
སྔོན་མཁྱེན་པ་ཚོས་ཁོ་ཚོའི་ནང་སེམས་ཀྱི་བསམ་བློ་དག་ཡི་
གེར་འགོད་བཞིན་པའི་སྐབས་སུ། གནའ་བོའི་གྷི་རེ་སིའི་ཤེས་
རིག་གི་རྣམ་པ་གསར་དུ་གྲུབ་མགོ་རྩོམ་གྱི་ཡོད།
ང་རང་གིས་གསལ་བོར་བཤད་འདོད་པ་ནི། རོ་མན་
རྒྱལ་ཁབ་ཀྱི་སྣང་བརྙན་གྱི་རྒྱབ་ལྗོངས་དང་མདུན་ལྗོངས་
གཉིས་ཀ་གསལ་བོར་མཐོང་ཐུབ་པའི་ཁྱབ་རྒྱ་ཆེ་བའི་ལོ་རྒྱུས་
ཀྱི་ས་བཀྲའི་སྟེང་ནས་བལྟས་ན། ང་ཚོའི་ལོ་རྒྱུས་འཆད་སྟངས་
ཀྱི་གོམས་སྲོལ་དུ་གྱུར་བའི། ཆབ་སྲིད་སྟེང་གི་དོན་དག་སྣ་
ཚོགས་ཕྲེང་བར་བསྟར་ནས་ཟིན་ཐོར་འགོད་པའི་ཁྱབ་རྒྱ
ཆུང་བའི་ལོ་རྒྱུས་ཀྱི་རི་མོ་དེ་ཡལ་ནས་འགྲོ་རྒྱུ་རེད། ཐ་ན་
ཚིག་འགྲེལ་ཁག་ཀྱང་རྒྱབ་ལྗོངས་སུ་ནུར་ནས་འགྲོ་རྒྱུ་རེད། ང་
ཚོས་ངེས་པར་དུ་དཔེ་གཟུགས་དང་རི་མོ། དཔེ་རིས་དང་རེའུ་
མིག་སོགས་སྤྱད་ནས། ལག་རྩལ་གྱི་འཕེལ་རིམ་རི་མོར་འགོད་
དགོས་ལ། དེས་དེང་རབས་མིའི་འཚོ་བའི་རྣམ་པའི་སྟེང་དུ་
ཐེབས་པའི་ཤུགས་རྐྱེན་ལ་གདེང་འཇོག་བྱེད་དགོས། དེ་བཞིན་
226བོད་འགྱུར་སློབ་གསོའི་ཀློག་དེབ།
དུ། སྒྱུ་རྩལ་ཡང་ཁྱད་མཚར་པོའི་སྒོ་ནས་ཡོ་བྱད་དང་ཆོས་
ལུགས་ལ་འདྲེས་ནས། ནང་སེམས་ཀྱི་འཆར་སྣང་གི་འཇིག་
རྟེན་དེ་དངོས་སུ་མཚོན་གྱི་ཡོད་ལ། དེ་མཚོན་པ་བརྒྱུད་ནས་
ནང་སེམས་ཀྱི་འཇིག་རྟེན་དེ་ལ་འགྱུར་བ་གཏོང་གི་ཡོད།
བྱིས་པ་ཚོས་འགྲེམ་སྟོན་ཁང་གི་དཔེ་གཟུགས་དང་རི་མོ་
ལས་འདས་ཟིན་པའི་དུས་རབས་ཤིག་མཐོང་ཐུབ་ལ། མཚམས་
ལ་ལར་འགྲེམ་སྟོན་ཁང་གི་གནའ་རྫས་ལས་ཀྱང་ཁོ་ཚོས་
འདས་པའི་དུས་རབས་ཤིག་མཐོང་ཐུབ། འདས་པའི་ལོ་རྒྱུས་
དེ་སྤྱིར་བཏང་གི་རྒྱས་བཤད་ཅིག་གིས་མགོ་མི་རྩོམ་པར། ཆེས་
དངོས་མཐོང་ལག་ཟིན་གྱི་དོན་དག་ཆུང་ཆུང་གི་སྟེང་ནས་
མགོ་བཟུང་ནས། དུས་རིམ་ནས་དུས་རིམ་བར་དང་། འཚོ་བའི་
རྣམ་པ་གཅིག་ནས་འཚོ་བའི་རྣམ་པ་གཞན་གྱི་བར། རིགས་
རུས་གཅིག་ནས་རིགས་རུས་གཞན་སོགས་གོམ་པ་དལ་མོས་
སྤོས་ནས་རྒྱུས་ལོན་བྱེད་དགོས་པ་ཡིན།
ཡུལ་དབུས་མཚོ་ཤར་མའི་རིག་གནས་ཤེས་རིག་གི་ཐད་
ལ་དངོས་མཐོང་ལག་ཟིན་གྱི་ཐབས་ལམ་འདི་ག་རང་སྤྱོད་ཆོག
འདིའི་ཐད་ལ་བསམ་བློ་ཞིབ་མོ་གཏོང་དུས། གནའ་བོའི་རྩོམ་
རིག་གལ་ཆེན་ཡིན་པའི་གནས་ལུགས་དེ། མི་ལག་མ་བརྒྱུད་
པའི་ཤེས་བྱ་ལ་འཐུས་ཚབ་མེད་པ་ལས་རྟོགས་ཐུབ། གནའ་
227སློབ་གསོའི་དམིགས་ཡུལ།
བོའི་གྷི་རེ་སི་དང་རོ་མན་གཉིས་ཀ་ཡུ་རོབ་གླིང་གི་ཤེས་རིག་
གི་རྨང་གཞི་འདིང་མཁན་ཡིན་པ་ཇི་བཞིན་དུ། ལོ་རྒྱུས་ཀྱི་
ཤེས་བྱ་ནི་ཤེས་བྱ་གཞན་པ་གང་དང་བསྡུར་ན་ཡང༌། གྷི་རེ་
སིའི་མི་དང་རོ་མན་མིའི་བསམ་བློ་ཡི་མི་ལག་མ་བརྒྱུད་པའི་
ཤེས་བྱ་དང་པོ་དེ་ཡིན། དེ་བཞིན་དུ། རོ་མན་གྱི་སྣང་བརྙན་
ཡང་དག་པ་ཞིག་མཐོང་འདོད་ན། ངས་སློབ་མ་ཚོར་ཐོག
མར་གྷི་རེ་སིའི་རྩོམ་རིག་གི་ཚབ་མཚོན་བརྩམས་ཆོས་འགའ་
རེ་ཀློག་པའི་རེ་སྐུལ་ཞུ་བཞིན་ཡོད། དེ་དག་ནི་འགྱུར་མའི་བུ་
ཡིག་ཡིན་ཆོག་པ་ནི་བཤད་ཅི་ལ་དགོས། འོན་ཀྱང་། དབྱིན་
ཇིའི་མི་ཞིག་གིས་རྩོམ་རྩལ་ག་ཚོད་ཅིག་ཕུད་ནས་གྷི་རེ་སིའི་
མི་སྐོར་ཞིག་བྲིས་ཡོད་རུང་། ངས་ནི་གྷི་སེ་སིའི་མི་ཚོས་དོན་
དམ་པར་ཅི་ཞིག་བཤད་པ་དེ་སྒྲ་སྒྱུར་བྱས་པ་ཞིག་ཀློག་འདུན་
ཆེ། གྷི་རེ་སིའི་ཤེས་བྱ་དང་ཐད་ཀར་འབྲེལ་འདྲིས་བྱུང་རྗེས། ད་
གཟོད་གྷི་རེ་སིའི་སྐོར་གྱི་དཔེ་དེབ་ཀློག་ཆོག
ངས་ཀློག་དགོས་པར་བརྗོད་པའི་ནང་དོན་ནི། ཨོ་ཌེ་
སིའི་གཏམ་རྒྱུད་ཚིགས་བཅད་མ་འགྱུར་མ་དང༌། གྷི་རེ་སིའི་
ལོ་རྒྱུས་རིག་པའི་མཁས་དབང་ཧེ་རོ་ཌོ་ཊུ་སིའི་བརྩམས་ཆོས་
འགའ་རེ། དབྱིན་ཇིའི་གནའ་བོའི་རྩོམ་རིག་མཁས་དབང་
གྷིལ་བྷེར་ཊི•མུ་རེའེ་ཡིས་བསྒྱུར་བའི་ཟློས་གར་གྱི་གཏམ་
228བོད་འགྱུར་སློབ་གསོའི་ཀློག་དེབ།
བརྗོད་འགའ་རེ། གྷི་རེ་སིའི་གཏམ་རྒྱུད་རྩོམ་པ་བོ་ཕི་ལུ་ཊག་
ལགས་ཀྱི་སྐུ་ཚེའི་སྐོར་གྱི་རྩོམ་འགའ་རེ་དང༌། ལྷག་པར་དུ་
རོ་མན་གྱི་དམག་དཔོན་མར་སེ་ལུ་སི་ཡི་མི་ཚོའི་ཁྲོད་ཀྱི་གྷི་
རེ་སིའི་མཚན་ཉིད་རིག་པའི་མཁས་དབང་ཨར་ཁིས་མེ་ཌེ་
སི་ཡི་སྐོར། དབྱིན་ཇིའི་རྩིས་རིག་ལོ་རྒྱུས་མཁས་པ་ཧེས་ཐི
ལགས་ཀྱིས་འཁྲུལ་མེད་ཡང་དག་ཏུ་བསྒྱུར་བའི། གྷི་རེ་སིའི་
རྩིས་རིག་མཁས་པ་ཡུ་ལིག་ཌི་ཡི་བརྩམས་ཆོས། <<དབྱིབས་
རྩིས་རྣམ་བཤད>> ལས་དྲངས་པའི་ངེས་སྲོལ་དང་སྤྱི་སྲོལ།
ད་དུང་བརྗོད་གཞི་གཅིག་གཉིས་སོགས་ཡིན། རྩོམ་པ་བོའི་
བསམ་བློའི་ཁོར་ཡུག་ལ་རྒྱུས་ལོན་བྱེད་པའི་ཆེད་དུ། འདི་དག་
གི་འགྲེལ་བ་འགའ་རེ་ཀློག་རྒྱུ་ཡང་གལ་ཆེ། ཡུ་རོབ་གླིང་ཆེན
གླེང་སྐབས་རོ་མན་བཙན་རྒྱལ་གྱི་གོ་གནས་ཁྱད་དུ་འཕགས་
པ་ཞིག་ཡིན་པའི་རྒྱུ་མཚན་ནི། དེས་ང་ཚོར་ཤུལ་བཞག་གཉིས་
རྩེག་གནང་ཡོད་པས་ཡིན། རོ་མན་གྱིས་ཡ་ཧུ་དཱ་པའི་ཆོས་
ལུགས་བསམ་བློ་དང་དུ་བླངས་རྗེས། དེ་གྷི་རེ་སིའི་ཤེས་རིག་
དང་ལྷན་དུ་བསྲེས་རྗེས་ཡུ་རོབ་གླིང་ཆེན་ལ་བརྒྱུད་སྤྲོད་བྱས་
པ་རེད། རོ་མན་བཙན་རྒྱལ་དེ་ཉིད་ཀྱང་སྒྲིག་འཛུགས་དམ་
པོ་དང་གཅིག་སྒྲིལ་བརྟན་བརླིང་གིས་མི་མཐུན་པའི་ཕྱོགས་
སྣ་ཚོགས་མནན་ནས་སྐད་གྲགས་ཆོད་པ་ཞིག་ཡིན། རོ་མན་
229སློབ་གསོའི་དམིགས་ཡུལ།
བཅའ་ཁྲིམས་ནང་དུ། བཙན་རྒྱལ་གྱི་ངར་ལྕགས་ལྟ་བུའི་སྒྲོམ་
གཞིའི་འོག་ནས། གྷི་རེ་སིའི་མཚན་ཉིད་རིག་པའི་སི་ཊོའེ་
ཁི་གྲུབ་མཐའི་ལུགས་ལྟར། མི་གཤིས་ཀྱི་ཐོབ་ཐང་ལ་བརྩི་
བཀུར་བྱེད་པའི། རོ་མན་གྱི་རླབས་ཆེ་བའི་གསང་བའི་མན་
ངག་དེ་སྦས་ཡོད། ཡུ་རོབ་གླིང་ཆེན་དེ་ནམ་རྒྱུན་ཁ་ཐོར་ཡ་
ཐོར་དུ་འགྲོ་བའི་རྒྱུ་མཚན་ནི། གླིང་ཆེན་འདི་ཕན་ཚུན་ནམ་
ཡང་མཐུན་ཐབས་མེད་པའི་སྣ་མང་རྙོག་འཛིང་ཞིག་གི་ཤུལ་
འཛིན་པ་ཡིན་པས་ཡིན་ལ། ཡུ་རོབ་གླིང་ཆེན་དེ་དུས་དང་
དུས་སུ་ལྷན་དུ་འདུས་ཡོང་བ་ཡང་། ཁོ་ཚོ་རོ་མན་བཙན་རྒྱལ་
གྱི་འཐོར་ཞིག་མེད་པའི་གཅིག་སྒྲིལ་གྱི་སྒྲོམ་གཞིའི་འོག་ནས་
ཐར་ཐུབ་ཀྱི་མེད་པས་ཡིན། ཡུ་རོབ་གླིང་ཆེན་གྱི་ལོ་རྒྱུས་ནི།
རོ་མན་བཙན་རྒྱལ་གྱིས་ཡ་ཧུ་དཱ་པའི་མི་དང་གྷི་རེ་སིའི་མི་ལ་
འཐབ་རྩོད་བྱས་པའི་ལོ་རྒྱུས་ཡིན་ལ། དེ་ནི་ཁོ་ཚོའི་ཆོས་དད་
དང་ཚན་རིག་གི་སྐུལ་སློང༌། སྒྱུ་རྩལ་དང་ཕྱི་དངོས་པོའི་བདེ་
བ་སྙེག་པའི་སྐུལ་སློང་། གཞན་པ་དབང་སྒྱུར་བྱེད་པའི་སྐུལ་
སློང་བཅས་ཀྱི་ལོ་རྒྱུས་ཡིན་ལ། སྐུལ་སློང་འདི་དག་གིས་ཁོ་ཚོ་
ཁབ་ལེབ་ལྕགས་ལ་འབྱར་བ་བཞིན་ལྷན་དུ་འཐེན་ནས་ཡོང་
བ་ཡིན། རོ་མན་བཙན་རྒྱལ་གྱི་སྣང་བརྙན་ནི་ཤེས་རིག་གཅིག་
སྒྲིལ་གྱི་སྣང་བརྙན་ཡིན།
230བོད་འགྱུར་སློབ་གསོའི་ཀློག་དེབ།
ལེའུ་དྲུག་པ།
རྩིས་རིག་གི་ཁྲིད་ཚན།
231སློབ་གསོའི་དམིགས་ཡུལ།
དེང་རབས་སློབ་གསོའི་གནས་བབ་དང་འདྲ་བ་ཞིག་
འཚོལ་དགོས་ན། ང་ཚོ་དུས་རབས་བར་མའི་སྲོལ་རྒྱུན་ཁྲིད་
ཐབས་འཐོར་ཞིག་ཏུ་འགྲོ་བཞིན་པའི་དུས་སྐབས་དེ་བར་དུ་
དུས་རབས་འགའ་རེ་ཕྱིར་ལྡོག་བྱེད་དགོས། སྤྱིར་སྲོལ་རྒྱུན
རིག་སྟོབས་སྤེལ་ཐབས་ཀྱིས་བླངས་པའི་རྒྱལ་ཁ་ཡིས་ལམ་
ལུགས་དེ་ཉིད་ལ་གོ་གནས་ངེས་ཅན་ཞིག་བླངས་ཡོད་མོད།
འོན་ཀྱང་། དེ་ནས་དུས་ད་ལྟ་ལ་སླེབས་དུས། སྲོལ་རྒྱུན་རིག་
སྟོབས་ཀྱི་མཐོང་སྣང་དེ་འགྲོ་བ་མིའི་རིགས་ཀྱི་འདོད་པ་སྐོང
བར་ཅུང་དོག་དྲགས་པར་གྱུར་ཚར་བ་རེད། འགྲོ་བ་མིའི་
རིགས་ཀྱི་འདོད་པ་ལ་འགྱུར་བ་ཐེབས་པའི་རྐྱེན་གྱིས། སློབ་
གསོའི་གཞི་རྩ་ཡང་དེ་མཚུངས་ཀྱིས་འགྱུར་བ་བཏང་ནས།
སློབ་མ་ཚོ་བསམ་བློ་གསར་པ་དག་ལ་འདྲིས་སུ་འཇུག་དགོས།
ཁོ་ཚོའི་མ་འོངས་པའི་མི་ཚེའི་ནང་དུ་བསམ་བློ་འདི་དག་གིས་
ཁོ་ཚོའི་མེ་ཚེའི་འཚོ་བའི་ཁ་ལོ་བསྒྱུར་ནས་འགྲོ་ཡི་རེད། མིའི་
སྤྱི་ཚོགས་ཀྱི་རིག་སྟོབས་ཀྱི་མཐོང་སྣང་ལ་རྩ་བའི་ཆ་ནས་
འགྱུར་བ་གཏོང་དགོས་ན། དེ་ངེས་པར་དུ་སློབ་གསོའི་གསར་
བརྗེ་ཞིག་གིས་རྗེས་གནོན་བྱེད་དགོས། ཁེ་ཕན་ཚོགས་པའི་ཁེ་
ཕན་སྲུང་སྐྱོབ་ཀྱི་ཆེད་དུ་ཡིན་ནམ། ཡང་ན། གཞོན་དུས་བག་
232བོད་འགྱུར་སློབ་གསོའི་ཀློག་དེབ།
ཆགས་འཇོག་སླ་བའི་སྐབས་སུ་དང་དུ་བླངས་པའི་བསམ་
བློའི་ཁོར་ཡུག་ཅིག་ལ་ཞེན་པ་ཆགས་པའི་མགོ་ཁྲིད་འགའ་
རེའི་ཞེན་ཆགས་ཀྱི་དབང་གིས་ཡིན། གང་ལྟར། འགྱུར་བ་དང་
གསར་བརྗེ་འདི་མི་རབས་གཅིག་གི་རིང་ལ་འགོར་འགྱངས་
བྱེད་ཀྱང་སྲིད། འོན་ཀྱང་། རང་བྱུང་གི་ཆོས་ཉིད་ལ་སྙིང་རྗེ
མེད་པས། སློབ་གསོའི་ལམ་ལུགས་གང་ཞིག་གསོན་པོ་དང་
ནུས་ལྡན་དུ་གནས་དགོས་ན། སློབ་གསོའི་ལམ་ལུགས་དེས་
སློབ་མ་ཚོ་ལ་ད་ལྟའི་དུས་རབས་ཀྱི་བསམ་བློའི་འཁོར་རྒྱུག་
དང་མཉམ་དུ་འཁོར་ཐུབ་པའི་ཤེས་བྱ་དང་ནུས་པ་སྤྲོད་ཐུབ་
དགོས།
སྟོང་སང་སང་གི་གནས་བབ་འོག་ཏུ་ལམ་ལྷོངས་རྒྱུག་
པའི་སློབ་གསོའི་ལམ་ལུགས་ཟེར་བ་ཞིག་མེད་དེ། དེ་ཡང་།
ད་ཡོད་ཀྱི་ཤེས་ཡོན་པའི་ཁོར་ཡུག་དང་ཐད་ཀར་འབྲེལ་
ཀྱི་སྐལ་བ་མེད། དེང་རབས་ཀྱི་འདོད་འདུན་དང་མི་མཐུན་
མ་ཆགས་པའི་སློབ་གསོའི་ལམ་ལུགས་ཤིག་ལ་ལམ་ལྷོངས་
པའི་སློབ་གསོའི་ལམ་ལུགས་ཀྱི་ལས་དབང་ནི། འཇོག་ཡུན་
རིང་དྲགས་པའི་སྐྱེ་ལྡན་དངོས་པོ་ཡོངས་ཀྱི་ལས་དབང་དང་
གཅིག་མཚུངས་ཡིན།
འོན་ཀྱང༌། “དེང་རབས་” ཞེས་པའི་ཐ་སྙད་རིན་པོ་ཆེ་
233སློབ་གསོའི་དམིགས་ཡུལ།
འདིས་ང་ཚོའི་དཀའ་ངལ་ཚང་མ་སེལ་མི་ཐུབ། ང་ཚོས་བཤད་
བཞིན་པ་ནི། སློབ་གསོའི་ལམ་ལུགས་གང་ཞིག་གིས་བརྒྱུད་
སྤྲོད་བྱས་པའི་ཤེས་བྱ་དང་འཇོན་ནུས་དེ་དེང་རབས་ཀྱི་
བསམ་བློ་དང་འབྲེལ་དགོས་ཟེར་གྱི་ཡོད། གནས་སྟངས་འགའ་
རེའི་འོག་ནས། ཁ་སང་རྙེད་པའི་ཤེས་བྱ་ཡང་དེང་རབས་ཡིན་
པའི་ངེས་པ་མེད། གཅིག་བྱས་ན། དེ་ནི་དུས་རབས་སྔོན་མ་
ཞིག་གི་འདས་ཟིན་པའི་བསམ་བློའི་མ་ལག་ཅིག་གི་ཆ་ཤས་
ཡིན་སྲིད་ལ། ཡང་ན། དེ་ནི་ཕལ་ཆེར་ཆེས་ཡོངས་གྲགས་མ་
ཡིན་པའི་སྦས་དོན་ཞིག་ཡིན་སྲིད། ང་ཚོས་སློབ་གསོའི་ལམ་
ལུགས་དེ་དེང་རབས་བསམ་བློ་དང་འབྲེལ་དགོས་ཟེར་དུས།
ང་ཚོས་བཤད་པའི་བསམ་བློ་ནི། ཤེས་རིག་ལྡན་པའི་སྤྱི་ཚོགས་
སྤྱི་ལ་ཁྱབ་པའི་བསམ་བློ་ལ་ཟེར་བ་ཡིན། སྤྱིར་བཏང་སློབ་
གསོའི་ཁྲོད་དུ་ཡོངས་གྲགས་མ་ཡིན་པའི་བསླབ་གཞི་བཞག་
ན་མི་འཚམས་པའི་སྐོར་དེ་ནི། ངའི་དེ་རིང་ཕྱི་དྲོའི་གཏམ་
བཤད་འདིའི་གླེང་གཞི་གཙོ་བོ་ཡིན།
གནད་དོན་འདི་རྩིས་རིག་གི་ཐད་དུ་ཅུང་ཚོར་བ་སྐྱེན་
པའི་བརྗོད་གཞི་ཞིག་ཡིན། ཕྱི་མི་ཚོས་ང་ཚོའི་བསླབ་གཞི་
འདི་ནི་ཡོངས་གྲགས་མ་ཡིན་པའི་སྦས་དོན་གྱི་བརྗོད་བྱ་ཞིག་
ཡིན་པར་འདོད་ཀྱི་ཡོད། དེས་ན། ང་ཚོས་འདི་ནས་ཟྭ་ཚོད་ལ་
234བོད་འགྱུར་སློབ་གསོའི་ཀློག་དེབ།
དམར་འཇུ་བྱས་ནས། སྤྱིའི་ཆ་ནས་བཤད་ན་རྩིས་རིག་ནི་སྦས་
དོན་གྱི་བསླབ་གཞིའི་དཔེ་མཚོན་དུ་འདྲེན་པའི་དོན་དངོས་
འདི་ངོས་ལེན་བྱེད་དགོས། སྐབས་འདིར་ངས་བཤད་བཞིན་
པའི་སྦས་དོན་ཞེས་པ་ནི་གོ་དཀའ་སླས་འབྱེད་པ་མ་ཡིན་པར།
དེ་དང་འབྲེལ་བའི་ཤེས་བྱའི་དངོས་ཡོད་སྤྱོད་རྒྱ་ཧ་ཅང་ཆུང་
ཞིང་། དེས་ང་ཚོའི་བསམ་བློ་ལ་ཤུགས་རྐྱེན་ཕལ་ཆེར་མེད་པ་
ཞིག་ལ་ཟེར་གྱི་ཡོད།
སྦས་དོན་ལ་འགྱུར་ཉེན་ཆེ་བའི་ཐུན་མིན་གྱི་ཁྱད་ཆོས་
གནོད་འཚེ་ཅན་འདིས་རྩིས་རིག་འདི་གུ་ཡངས་སློབ་གསོའི་
ཁྲོད་དུ་སྤྱོད་པར་འགོག་རྐྱེན་ཆེན་པོ་བཟོ་བཞིན་ཡོད། ད་
བར་དུ་ང་ཚོས་རྩིས་རིག་འདི་སློབ་གསོའི་ཁྲིད་གཞིའི་ནང་དུ་
བཞག་ནས་ཡོང་བ་རེད་ལ། ད་བར་དུ་ཤེས་ཡོན་ལྡན་པའི་མི་
ཚོགས་སྤྱིའི་ཁྲོད་དུ་རྩིས་རིག་ཤེས་མཁན་ཉུང་ཉུང་མ་གཏོགས་
མེད་པ་རྩོད་མེད་རེད། ངས་སློབ་གསོའི་ཁོངས་སུ་རྩིས་རིག
གི་ཁྱབ་རྒྱ་ཇེ་ཆེར་གཏོང་དགོས་རྩ་བ་ནས་ཟེར་གྱི་མེད། སློབ་
གསོའི་ཁྲོད་དུ་ལོང་བ་བཞིན་དུ་འོལ་ཚོད་ཀྱིས་རྩིས་རིག་གི་
ཁྱབ་རྒྱ་ཇེ་ཆེར་གཏོང་བ་ཡིས་གནད་དོན་རྩ་བ་ནས་སེལ་མི་
ཐུབ། ང་ཚོས་རྩིས་རིག་གི་བེད་སྤྱོད་ལ་འགོག་རྐྱེན་བཟོ་བའི་རྒྱུ་
རྐྱེན་ངོ་མ་དེ་ལ་གདོང་གཏུགས་དགོས།
235སློབ་གསོའི་དམིགས་ཡུལ།
བསླབ་གཞི་འདི་གོ་དཀའ་བའི་སྦས་དོན་ཞིག་རེད་དམ། ཡ།
སྤྱིའི་ཆ་ནས་བསམ་བློ་བཏང་ན། ངས་བལྟས་ན་དངོས་གནས་
དེ་འདྲ་རེད། འཇིག་རྟེན་ཧྲིལ་བོའི་ཤན་འབྱེད་ནི་ཡིད་རྟོན་
རུང་བ་ཡིན་ཞེས་པ་ལྟར། མིའི་རིགས་ཡོངས་ཀྱི་ཤན་འབྱེད་ནི་
བདེན་པ་ཡིན།
བསླབ་གཞི་འདི་རྩིས་རིག་སློབ་མའི་ཀླད་པའི་ནང་དང་
སློབ་དེབ་ཀྱི་སྟེང་དུ་ལྷག་ཡོད་དུས་དེ་ནི་སྦས་དོན་རེད། རྩིས་
རིག་གིས་སྤྱིར་བཏང་གི་བསམ་བློའི་ནང་ནས་འབྲས་བུ་བྱེ་
བྲག་པ་གྲངས་མེད་ཅིག་རིགས་པས་དེད་ཡོང་ལ། འབྲས་བུ་
བྱེ་བྲག་པ་རེ་རེ་ནི་དེའི་རིགས་ཁུངས་དང་བསྡུར་ན་ད་དུང་
སྦས་དོན་ཡིན། རྩིས་རིག་ཅེས་པ་དེ་རླབས་ཆེ་བའི་སྦྱང་བྱ་
ཞིག་ཡིན་རབས་བསྒྲུབ་རྒྱུ་ནི་ངའི་དེ་རིང་ཕྱི་དྲོའི་འགན་ཁུར་
མ་ཡིན། རྩིས་རིག་གིས་རང་བདག་རང་གིས་རྒྱག་ཐུབ། ངས་
དམིགས་འདོན་བྱེད་འདོད་པ་ནི། རྩིས་རིག་འདི་སློབ་མའི་
དགའ་སྤྲོ་འཕེལ་བྱེད་ཀྱི་ཚན་རིག་ཏུ་འགྱུར་བའི་རྒྱུ་རྐྱེན་འདི་
དག་ནི། དེ་ཉིད་སློབ་གསོའི་ལག་ཆ་རུ་སྤྱོད་པའི་འགོག་རྐྱེན
བཟོ་བའི་རྒྱུ་རྐྱེན་ཁག་ཡིན་ཞིང༌། རྒྱུ་རྐྱེན་དེ་དག་རེ་རེ་བཞིན་
མིང་ནས་དྲངས་ན། དེ་དག་ནི། སྤྱིར་བཏང་གི་གཏན་སྲོལ་སྣ་
ཚོགས་ཕན་ཚུན་བརྗེ་ལེན་བྱས་པ་ལས་བྱུང་བའི་མཐའ་མེད་
236བོད་འགྱུར་སློབ་གསོའི་ཀློག་དེབ།
པའི་རྗེས་དཔག་གི་འབྱོར་ཕྱུག་དང༌། དེ་དག་གི་རྙོག་འཛིང་
རང་བཞིན། རྩོད་གཞི་མགོ་འཛུགས་སའི་བསམ་བློ་དང་མངོན་
གསལ་དོད་པའི་བར་ཐག་དང་ཐབས་ལམ་སྣ་ཚོགས། དེ་དག་
གི་དོན་སྤྱི་གཙང་མའི་ཁྱད་ཆོས་དང་དེས་ཁྱེར་ཡོང་བའི་
ལེགས་སྐྱེས་ཏེ། མཐར་ཐུག་གི་བདེན་པ་སོགས་སོ།།
ཐུན་མོང་མ་ཡིན་པའི་ཁྱད་ཆོས་འདི་དག་ནི་སློབ་མ་ལ
མཚོན་ན་རིན་ཐང་བྲལ་བའི་ནོར་བུ་ཡིན་པ་བཤད་མ་དགོས་
ཏེ། རྒྱུ་མཚན་ནི། ཁྱད་ཆོས་འདི་དག་གིས་དུས་རབས་མང་བོ་
ཞིག་གི་རྣམ་དཔྱོད་ལྡན་པའི་ཤེས་ལྡན་མང་བོ་ཞིག་གི་ཡིད་
ཀྱི་བརྟན་པ་རབ་ཏུ་འཕྲོག་མྱོང་ཡོད་པ་རེད། ངས་འདི་ནས་
གསལ་འདེབས་བྱེད་འདོད་པ་ནི། ཁྱད་ཆོས་འདི་དག་ལས་
དམིགས་བསལ་དུ་བདམས་པ་ཉུང་ཤས་ཤིག་མ་གཏོགས།
གཞན་པ་ཕལ་མོ་ཆེ་སློབ་གསོའི་ནང་དུ་སྤྱད་ན་ཉེན་ཁ་ཚབས
ཆེན་ཡོད། ཤེས་བྱ་རླབས་ཆེན་དང་ཡང་ན་བསམ་བློ་སྤྱིར་
བཏང་བ་གང་ལ་ཡང་མངོན་གསལ་འབྲེལ་བ་མེད་པའི་ཞིབ་
རྒྱས་རྣམ་མང་གི་རང་བཞིན་འདིས་སློབ་མ་ཚོ་མགོ་རྨོངས་སུ་
འཇུག་གི་རེད། ཤེས་བྱ་མང་ཙམ་སྦྱོང་བའི་ཆེད་དུ་ཁྱབ་ཚད་རྒྱ
འདི་འདྲ་སྐྱེད་པ་ནི། སློབ་གསོའི་སློབ་ཁྲིད་ཀྱི་ནང་དུ་ཆེས་སྤྱོད་
དུ་མི་རུང་བའི་ཐབས་ལམ་དེ་ཡིན།
237སློབ་གསོའི་དམིགས་ཡུལ།
འདིར་ང་ཚོས་ཕྱོགས་སྡོམ་བྱེད་ཐུབ་པ་ནི། སྤྱིར་བཏང་
གི་སློབ་གསོའི་ནང་དུ་སྤྱོད་རྒྱུའི་རྩིས་རིག་གི་ནང་དོན་ནི་ངེས་
པར་དུ་འདེམས་གསེས་དང་བཟོ་བཅོས་ཀྱི་གོ་རིམ་ནན་ཏན་
བརྒྱུད་དགོས་པ་དེ་རེད། ངས་ནི་སློབ་མ་ཚོས་བསླབ་གཞི་
འདིའི་སྟེང་དུ་དུས་ཚོད་ག་ཚོད་བཏང་རུང་ཡར་རྒྱས་ཆེན་པོ་
འགྲོ་རྒྱུ་མེད་པ་དེ་འདྲ་ཡིན་དགོས་ཟེར་བ་མིན་ལ། དེ་ནི་ཧ་
ཅང་མངོན་གསལ་དོད་པོ་རེད། འོན་ཀྱང༌། རྩིས་རིག་གི་ཁྱད་
ཆོས་སམ་ཡན་ལག་འགའ་རེ་རང་བྱུང་གི་དུས་མཚམས་དང་
བསྟུན་ནས་རྦད་དེ་ཕྱིར་ཕུད་གཏོང་དགོས་ལ། དེས་རྩིས་རིག་
གི་ནུས་པ་ཡར་རྒྱས་སུ་འགྲོ་བར་འགོག་རྐྱེན་ག་ཚོད་བཟོ་རུང་
དེ་སྣང་མེད་དུ་གཏོང་རྒྱུ་ལས་ཐབས་ཤེས་མེད། སློབ་མ་ལ་
ཁྲིད་རྒྱུའི་ཚན་རིག་གང་དང་གང་ཡིན་རུང༌། དེའི་སྦས་དོན་
གྱི་ཆ་དེ་ངེས་པར་དུ་འདོར་དགོས། དེ་ནི་སྤྱོད་རྒྱ་ཆེ་བའི་སྤྱིར་
བཏང་གི་ཤེས་བྱ་ཉུང་ཉུང་ཞིག་ལ་ཆེས་ཐད་ཀར་དང་ཆེས་
སྟབས་བདེའི་ངང་ནས་འཇུག་ཐབས་ཤིག་ཡིན་དགོས།
ད་ཡིན་ན། རྩིས་རིག་ཁྲིད་ཐབས་བཅོས་སྒྱུར་གྱི་སྟེང་ནས་
བཤད་ན། ད་ལྟའི་མི་རབས་འདིའི་དགེ་རྒན་ཚོས་རང་ཉིད་ཀྱི་
བྱས་རྗེས་ཐད་ལ་ལུགས་མཐུན་གྱི་སྤོབས་པའི་མགོ་འཕངས་
བཏེགས་ཡོད་རྒྱུ་རེད། ཁོ་ཚོས་བཅོས་སྒྱུར་གྱི་སྟེང་དུ་ནུས་
238བོད་འགྱུར་སློབ་གསོའི་ཀློག་དེབ།
ཤུགས་ཧ་ཅང་རྒྱ་ཆེན་བཏོན་ཡོད་ལ། དུས་ཡུན་འདི་འདྲའི་
ཐུང་ཐུང་ཞིག་གི་ནང་དུ་སྒྲུབ་དཀའ་བའི་འགན་ཁུར་ཞིག་
འགྲུབ་ཡོད་པ་རེད། སྤྱི་རྒྱུགས་ཀྱི་འོབས་དོང་དུ་ལྷུང་ཞིང་།
སྒྲིག་གཞི་བརྟན་པོ་ཚུགས་ཟིན་པའི་ཁྲིད་ཚན་ཞིག་ལ་བཅོས་
སྒྱུར་བྱེད་པ་ནི་ག་འདྲའི་འགན་འཁྲི་ལྕི་མོ་ཞིག་ཡིན་པ་དེ་མང་
བོ་ཞིག་གིས་ངོས་ཟིན་གྱི་མེད།
དེ་ལྟ་ནའང་། དེའི་ཐད་ལ་ད་བར་དུ་ཡར་རྒྱས་ཆེན་པོ་
བྱུང་ཡོད་ལ། མ་མཐའ་ཡང་། ང་ཚོས་གསོན་ཤུགས་བྲལ་བའི་
སྲོལ་རྒྱུན་རྙིང་བ་དེ་གཏོར་ཟིན་པ་རེད། དེ་བས་དེ་རིང་ཕྱི་དྲོ།
ངས་ང་ཚོས་ལམ་ལུགས་གསར་པ་གསར་འཛུགས་བྱེད་སྐབས་
ལམ་སྟོན་དུ་འཛིན་འོས་པའི་རྩ་འཛིན་ཐད་ལ་བསམ་ཚུལ་
འགའ་རེ་འདོན་རྒྱུ་ཡིན། ངས་ངའི་ལྟ་ཚུལ་ནི་ཚིག་དུམ་གཅིག་
གི་ནང་དུ་བསྡུས་ན། དེ་ནི། བསླབ་གཞི་གང་ཞིག་སློབ་གསོའི་
ཁྲོད་དུ་སྤྱོད་སྐབས། ངེས་པར་དུ་དེའི་སྦས་དོན་གྱི་ཆ་ཚང་མ་
མེད་པར་གཏོང་དགོས་ཞེས་པ་འདི་ཡིན།
ང་ཚོའི་ཁྲིད་ཚན་འཆར་གཞི་འགོད་སྐབས། ཕན་པ་
མངོན་སུམ་ཡོད་པའི་ཤེས་བྱ་རྣམས་བསྟར་ལ་བརྒྱུས་ནས་
མིག་ལ་གཤོམ་དགོས་ལ། འབྲེལ་མེད་ཀྱི་ཤེས་བྱ་ཡོད་ཚད་
འདོར་དགོས། སློབ་མ་ཚོས་དོན་སྤྱིའི་བསམ་བློ་ལ་རྒྱུས་ལོན་
239སློབ་གསོའི་དམིགས་ཡུལ།
བྱས་ནས། རིམ་བཞིན་བསམ་བློ་དེ་དངོས་ཡོད་ཀྱི་གནས་ཚུལ་
འོག་ཏུ་ལག་ལེན་ལ་བསྟར་སྟངས་ཤེས་རྒྱུ་དང་། སྤྱིར་བཏང་
གི་ཐབས་ལམ་རྣམས་རྩིས་རིག་གི་གཏན་ཚིགས་ཀྱི་རྟོག་ཞིབ་
ཀྱི་སྟེང་དུ་སྤྱོད་སྟངས་ཤེས་རྒྱུ་བཅས་ནི། ཁྲིད་ཚན་འཆར་
འགོད་ཀྱི་སྐབས་སུ་དམིགས་ཡུལ་དུ་འཛིན་དགོས་པ་ཡིན
སློབ་གསོའི་ཕུགས་བསམ་འདིའི་སྟེང་ནས་བལྟས་ན། སློབ་དེབ་
ནང་དུ་དམིགས་ཡུལ་ངེས་གཏན་མེད་པའི་གཏན་སྲོལ་མང་
བོ་ཞིག་གིས་གང་ཡོང་བའི་ཡན་གྱི་གནོད་འཚེ་ཞིག་མེད་ལ།
འདི་དག་སློབ་དེབ་ནང་དུ་སླེབས་ཐུབ་པའི་རྒྱུ་མཚན་ཡང༌།
འདི་ནི་བྱིས་པ་ཚོར་སྦྱོང་དུ་འཇུག་སླ་བ་དང༌། རྒྱུགས་ལེན་
མཁན་ཚོས་དེ་ཚོའི་སྟེང་ནས་དྲི་གཞི་བཟོ་བདེ་བ་ཁོ་ནའི་
དབང་གིས་ཡིན། སློབ་དེབ་ནི་ཤེས་བྱ་རིས་སུ་བཀོད་པའི་རི་
མོ་ཡིན་པས། དེ་ནི་ཧ་ཅང་གལ་ཆེན་ཡིན། སློབ་དེབ་ནང་གི་
དཔེར་བརྗོད་དང་། དེ་བཞིན་དུ་དགེ་རྒན་གྱིས་ཀྱང་ག་ཚོད་
རྙེད་རྙེད་ཀྱིས་འགོད་འོས་པའི་དཔེར་བརྗོད་ཚང་མས་གཏན་
སྲོལ་ལ་གསལ་ཁ་འདོན་རོགས་བྱེད་དགོས། དེ་ནི་བྱེ་བྲག་གི་
དོན་སྤྱིའི་ལམ་ནས་ཡིན་ཡང་རུང་ལ། དངོས་ཡོད་སྣང་ཚུལ་
འོག་གི་ལག་ལེན་ཐོག་ནས་ཡིན་ཡང་རུང༌། འོན་ཀྱང༌། གསལ་
འདེབས་བྱེད་རྒྱུ་ཞིག་ནི། གལ་སྲིད་དངོས་གནས་རྒྱུགས་གཞིའི་
240བོད་འགྱུར་སློབ་གསོའི་ཀློག་དེབ།
སྟེང་གི་དཔེར་བརྗོད་རྣམས་རྟོགས་པར་སྦས་དོན་གྱི་ཤེས་བྱ་
ཞིབ་རྒྱས་དགོས་ཀྱི་ཡོད་ན། དེ་ནས་སློབ་དེབ་རྣམས་སྟབས་
བདེར་བཏང་བས་ཕན་པ་ཅི་ཡང་འབྱུང་གི་མ་རེད། སྤྱི་ཚོགས་
ཐོག་ཏུ། དཀའ་གནད་དྲི་གཞིས་འཇོན་ནུས་དང་རིག་པ་
ཉམས་ཚོད་ལེན་ཐུབ་ཅིང་། དཔེ་དེབ་ཀྱིས་བློ་འཛིན་ཉམས་
ཚོད་ལེན་ཐུབ་ཟེར་བའི་ལྟ་ཚུལ་ནོར་འཁྲུལ་ཅན་ཞིག་ཡོད་པ་
རེད། ངའི་ཉམས་མྱོང་ལྟར་ན་འདི་ནི་བདེན་པ་མ་རེད། སློབ་
ཡོན་རོགས་དངུལ་ལེན་ཐབས་ལ་བརྩོན་པའི་སློབ་མ་ཚོ་ད་
གཟོད་ཡོད་ཚད་བློ་ལ་འཛིན་པར་གོམས་ཡོད་ལ། ཁོ་ཚོ་རྒྱུགས་
གཞིའི་དྲི་བར་ལན་འདེབས་པར་བྱང་ཆ་ལྡན་ཡོད། འོན་ཀྱང་།
འདི་ནི་རྒྱུགས་སྤྲོད་ལམ་ལུགས་ཀྱིས་སློབ་ཁྲིད་ཀྱི་སྟེང་དུ་
བཞག་པའི་བག་ཆགས་ངན་པས་བསྐྱེད་པའི་ཉམས་ཉེས་ཡིན།
རྩིས་རིག་གི་རྨང་གཞིའི་ཤེས་བྱ་གཙོ་བོ་ཁག་ནི་གོ་རྒྱུ་མེད་
པའི་སྦས་དོན་ཞིག་རྩ་བ་ནས་མིན། དེ་དག་ནི་དོན་སྤྱིའི་རང་
བཞིན་ཡིན། འོན་ཀྱང་། གུ་ཡངས་སློབ་གསོའི་ནང་དུ་རྩིས་རིག་
འཇུག་པའི་དགོས་པ་གཅིག་ནི་སློབ་མ་ཚོར་དོན་སྤྱིའི་ཤེས་བྱ་
སྦྱོང་ཐབས་སྦྱོང་བརྡར་བྱེད་ཆེད་དུ་ཡིན། འགྲོ་བ་མིའི་རིགས་
ཀྱི་བསམ་བློའི་ནང་དུ་ངེས་གཏན་གྱི་རྣམ་པས་སླེབས་ཐུབ་
པའི་དོན་སྤྱིའི་ཤེས་བྱའི་ཚོགས་པ་ཆེས་ཆེ་ཤོས་ཨང་དང་པོ་དེ་
241སློབ་གསོའི་དམིགས་ཡུལ།
ནི་ཚན་རིག་ཡིན། སློབ་གསོའི་དམིགས་དོན་གྱི་ཆེད་དུ། རྩིས་
རིག་གི་ཁོངས་སུ་ཨང་ཀའི་བར་གྱི་འབྲེལ་བ་དང་གྲངས་ཀའི་
བར་གྱི་འབྲེལ་བ། བར་སྟོང་བར་གྱི་འབྲེལ་བ་བཅས་ཚུད་ཡོད།
འདི་ནི་སྤྱིར་བཏང་གི་རྩིས་རིག་གི་མཚན་ཉིད་མ་ཡིན་ལ།
ངའི་བསམ་པར། རྩིས་རིག་ནི་འདི་ལས་ཀྱང་ཆེས་སྣ་འཛོམས་
ཀྱི་ཚན་རིག་ཅིག་རེད། འོན་ཀྱང༌། ད་ལྟ་ང་ཚོས་གླེང་བཞིན་པ་
ནི་སློབ་གསོའི་ཁྲོད་ཀྱི་རྩིས་རིག་གི་སྤྱོད་སྒོ་ཡིན། ཨང་ཀི་དང་
གྲངས་ཀ བར་སྟོང་བཅས་ཀྱི་འབྲེལ་བའི་ཚོགས་པ་གསུམ་པོ་
ཕན་ཚུན་མཉམ་དུ་འབྲེལ་བ་ཡིན།
ད་ལྟ་ཤེས་པར་བྱ་དགོས་པ་ནི། སློབ་གསོའི་ཁྲོད་དུ་ང་ཚོ་
བྱེ་བྲག་ནས་སྤྱིར་བཏང་ལ་འགྲོ་དགོས་པ་དེ་ཡིན། དེ་བཞིན་
དུ། བྱིས་པ་ཚོ་ལ་ཤེས་བྱ་འདི་དག་གི་སྤྱོད་སྒོ་ཡང་སྟབས་
བདེའི་དཔེར་བརྗོད་ཀྱི་ལམ་ནས་ཁྲིད་དགོས། ངས་བཤད་
འདོད་པའི་ལྟ་ཚུལ་ནི། རྩིས་རིག་སྦྱོང་བའི་དམིགས་ཡུལ་ནི
རྩིས་རིག་གི་གཏན་སྲོལ་བྱེ་བྲག་པ་མང་བོ་ཞིག་དམིགས་ཡུལ་
ངེས་གཏན་མེད་པའི་སྒོ་ནས་གསོག་འཇོག་བྱེད་རྒྱུ་དེ་མ་ཡིན་
པར། སྔོན་གྱི་སློབ་སྦྱོང་ཚང་མས་ཨང་ཀའི་འབྲེལ་བ་དང་
གྲངས་ཀའི་འབྲེལ་བ། བར་སྟོང་གི་འབྲེལ་བ་བཅས་ཡོད་ཚད་
ཇེ་གསལ་དུ་བསྟན་ཡོད་པར་མཇུག་མཐའི་ངོས་འཛིན་འཐོབ་
242བོད་འགྱུར་སློབ་གསོའི་ཀློག་དེབ།
རྒྱུ་དེ་ཡིན་ཞིང་། འདི་ནི་གཞི་རྩའི་ཐོག་ནས་ཧ་ཅང་གལ་ཆེན་
ཡིན། མཚན་ཉིད་རིག་པའི་བསམ་བློ་ཡོངས་རྫོགས་འདི་ལྟ
བུའི་ཁྲིད་ཐབས་ཀྱི་སྟེང་ནས་མགོ་འཛུགས་དགོས། དོན་དུ།
སྔོན་འགྲོའི་རྩིས་རིག་དེ་ཚུལ་དང་མཐུན་པས་སྦྱོང་ཐུབ་ཡོད་
ཚེ། དེས་བློ་རིག་ཕལ་བ་ཞིག་ལའང་མཚན་ཉིད་རིག་པ་སྦྱོང་
བའི་ནུས་པ་བསྩལ་ཡོད་ངེས། འོན་ཀྱང༌། ང་ཚོས་དུས་དང་
རྣམ་པ་ཀུན་ཏུ་སྙིང་བོས་སྟོང་བའི་ཤེས་བྱ་གསོག་པའི་རྩོལ་བ་
ལས་བྱོལ་ཐབས་བྱེད་དགོས། ཁྱོད་ཀྱིས་དཔེར་བརྗོད་གང་མང་
དུ་འཇུག་ཆོག་ལ། དེ་ལྟར་ལོ་བསྟུད་མར་མཐུད་ནས་བྱེད་ཀྱང་
མང་ཞིག་བཞག་ནས་སློབ་མ་ཚོར་དེ་དག་གསེད་བཀྲོལ་བྱེད་
ཆོག་མོད། འོན་ཀྱང༌། དཔེར་བརྗོད་འདི་དག་ཚང་མ་བསམ་
བློ་དང་ཤེས་བྱ་གཙོ་བོ་དེ་གསལ་བོ་བྱེད་པར་དམིགས་པ་ཡིན་
དགོས། ཐབས་ལམ་འདི་དང་འདི་ཁོ་ན་བརྒྱུད་ན་ད་གཟོད་གོ་
དཀའ་བའི་སྦས་དོན་གྱི་གནད་དོན་ལས་གཡོལ་ཐུབ།
ངས་ད་ལྟ་རྩིས་རིག་གི་ཐོག་ཏུ་ཆེད་སྦྱོང་བྱེད་འདོད་
མཁན་ཚོ་ལ་དམིགས་སུ་ཟེར་གྱི་མེད་ལ། རང་ཉིད་ཀྱི་ཆེད་
སྦྱོང་གི་ཆེད་དུ་རྩིས་རིག་གི་ཤེས་བྱ་ངེས་ཅན་དགོས་མཁན་
ཚོ་ལའང་དམིགས་བསལ་དུ་བཤད་བཞིན་པ་མིན། ང་ཚོས་
བཤད་བཞིན་པ་ནི་རིགས་འདི་གཉིས་ཀ་ནང་དུ་ཚུད་པའི་
243སློབ་གསོའི་དམིགས་ཡུལ།
སྤྱིར་བཏང་གི་གུ་ཡངས་སློབ་གསོ་ཡིན། ཚོགས་སྤྱི་ལ་དམིགས་
པའི་རྩིས་རིག་ཁྲིད་གཞི་ནི་སྤྱིར་བཏང་གི་ཤེས་བྱ་ཉུང་ཙམ་
ཞིག་དཔེར་བརྗོད་མང་བོས་ཁ་གསལ་བྱས་པ་ཡིན་དགོས།
རྩིས་རིག་ཁྲིད་ཚན་ཐད་བསམ་བློ་ལོགས་སུ་ཁ་ཁར་བཏང་
ནས། གོང་དུ་བཀོད་པའི་ཆེད་ལས་སློབ་སྦྱོང་གི་དགོས་
དམིགས་ལས་ལོགས་སུ་དགར་དགོས། དེ་ལྟར་བྱས་ན། དེ་ཆེད་
སྦྱོང་ཐད་ལའང་ཕུལ་དུ་བྱུང་བའི་གྲ་སྒྲིག་ཅིག་ཡིན། འདི་དག་
གི་ཆེས་མཐའ་མཇུག་གི་དུས་རིམ་ནི་རྩིས་རིག་སློབ་སྦྱོང་ཁྲོད་
ནས་གསལ་སྟོན་བྱས་པའི་སྤྱིར་བཏང་གི་ངེས་སྲོལ་ངོས་འཛིན་
རྒྱུ་དེ་ཡིན། ང་རང་གིས་གསལ་བོར་སྟོན་ཐུབ་པ་ནི། གནས་
སྐབས་འདིའི་ཆེས་མཐའ་མཇུག་གི་དུས་རིམ་ནི་ཟུར་གསུམ་
མ་འགའ་རེ་དང་ལྷན་དུ་སྦྲེལ་བའི་སྒོར་དབྱིབས་ཀྱི་ཁྱད་ཆོས་
འགའ་རེ་རེད། རྩིས་རིག་ཆེད་སྦྱོང་མཁན་ལ་མཚོན་ན་ཁྱད་
ཆོས་འདི་དག་ནི་ཧ་ཅང་དོ་སྣང་བྱེད་རིན་ཡོད་པ་ཞིག་ཡིན།
འོ་ན། འདི་དག་ནི་འབྲེལ་མེད་ཀྱི་སྦས་དོན་ལྟ་བུ་མ་རེད་དམ།
འདི་ལྟ་བུའི་གཏན་སྲོལ་དང་སྤྱིར་བཏང་སློབ་གསོའི་དམིགས་
འདུན་བར་གྱི་ངེས་གཏན་འབྲེལ་བ་ཅི་ཞིག་རེད་དམ། སློབ་
མ་ཚོས་གནའ་བོའི་བརྡ་སྤྲོད་ཚང་མ་སྦྱོང་བའི་དམིགས་ཡུལ་
ནི་མཐའ་མར་རོ་མན་གྱི་སྙན་ངག་པ་ཝིར་ཇིལ་དང་ཧོ་སད་
244བོད་འགྱུར་སློབ་གསོའི་ཀློག་དེབ།
སི་སྟེ། རླབས་ཆེན་གྱི་ནང་གི་ཆེས་རླབས་ཆེ་བའི་བསམ་བློ་པ་
འདི་དག་གི་བརྩམས་ཆོས་དང་མཇལ་ཆེད་ཡིན། ང་ཚོའི་སློབ་
གསོའི་ཚན་རིག་གི་ནང་དུ་འོས་འཚམས་ཀྱི་རྩིས་རིག་ཚུད་
དགོས་ཟེར་དུས། རྩིས་རིག་གི་སྦྱངས་པ་གྲུབ་པའི་མཐའ་རུ་
སློབ་མ་ཚོས་ཚེག་དགུའི་སྒོར་དབྱིབས་ཀྱི་ཁྱད་ཆོས་ཤེས་པས་
ཆོག་ཟེར་ན་ང་ཚོ་འདོད་པ་ཁེངས་ཀྱི་འདུག་གམ། ངས་ཁྱོད་
ཚོར་ཁ་གསང་པོས། “འདི་ཅུང་རིན་ཐང་ལྷུང་དྲགས་པ་མ་
རེད་དམ།” ཞེས་འདྲི་འདོད།
མི་རབས་འདིའི་རྩིས་རིག་དགེ་རྒན་ཚོས་འབད་པ་ཆེན་
པོ་ལ་བརྟེན་ནས། རྩིས་རིག་གི་ཁྲིད་གཞི་བསྐྱར་བཅོས་དང་
ལེགས་སྒྲིག་ཕུན་སུམ་ཚོགས་པ་བྱས་ཡོད་པས། ད་ལྟ་ཁྲིད་
ཚན་ཁག་ཞིབ་ཚགས་དོད་པོས་ཁྲིད་པར་སེམས་ཁུར་ཅི་ཡང་
བྱེད་མི་དགོས་ལ། སློབ་མ་ཚོ་སློབ་གྲྭ་དང་ཁ་འབྲལ་དུས་ཀྱང་།
“འཁྲུལ་གཞི་ཅན་གྱི་རྩིས་གཞི་” ཙམ་མ་ཡིན་པའི་ཤེས་བྱ་ཞིག་
སེམས་ལ་བཟུང་ནས་འགྲོ་རྒྱུ་ཡོད་པ་རེད།
ཅུང་རྣམ་དཔྱོད་ལྡན་པའི་སློབ་མ་ཚོ་ལ་མཚོན་ན། དམའ་
རིམ་ཁྲིད་ཚན་མཇུག་སྡུད་བྱེད་ཀྱི་མཇུག་མཐའི་བསྐྱར་སྦྱོང་
འདི་ཇི་ལྟར་བྱས་ན་འགྲིག་གམ། སྔོན་མ་སྦྱངས་ཟིན་པ་ཡོངས་
རྫོགས་ལ་སྤྱིའི་མཐོང་སྣང་ཞིག་དགོས་པ་ནི་སྨོས་མེད་རེད་
245སློབ་གསོའི་དམིགས་ཡུལ།
མོད། འོན་ཀྱང་། སློབ་ཚན་གྱི་སྤྱི་ཁོག་གི་བླང་བྱ་གལ་ཆེན་དང་།
མ་འོངས་པར་མུ་མཐུད་དུ་སློབ་སྦྱོང་བྱེད་པར་དགོས་སྲིད་
པའི་དོན་གནད་ཁག་དམིགས་འདོན་བྱེད་དགོས་པ་ལས། འོས་
མིན་གྱི་ཞིབ་ཕྲ་མཐའ་དག་ལ་ཡང་བསྐྱར་འཇུག་དགོས་དོན་
མེད། འཕྲུལ་ལས་ཚན་རིག་གི་སྟབས་བདེའི་ཚོད་ལྟའི་ཁྲིད་
ཚན་ཁྲོད་དུ། དབྱེ་ཞིབ་ཤེས་བྱ་དང་དབྱིབས་རྩིས་ཤེས་བྱ་ཁག
ནི་དངོས་ལུགས་ཚོད་ལྟ་ཁང་དུ་ཐད་ཀར་ལག་ལེན་དུ་བསྟར་
ཐུབ། འདི་ལྟར། དངོས་ལུགས་ཤེས་བྱའི་དབྱེ་ཞིབ་དང་རྩིས་
རིག་ཤེས་བྱའི་དབྱེ་ཞིབ་གཉིས་ཀ་རྐྱ་གཤིབ་ཀྱིས་སོང་ན། ཕན་
ཚུན་ལ་རམ་འདེགས་བྱེད་ཐུབ།
རྩིས་རིག་གི་ཤེས་བྱ་ནི་འཕྲུལ་ལས་ཀྱི་སྤྱི་འགྲོས་གནད་ལ་
འཁེལ་བ་ཞིག་གཏན་འབེབས་བྱེད་པའི་ཡོ་བྱད་ཆེས་གལ་ཆེན་
དེ་ཡིན། རང་བྱུང་གི་ཆོས་ཉིད་ངེས་གཏན་པ་སྟེ། ཚད་ངེས་
ཅན་ཞིག་གི་ཐོག་ནས་ང་ཚོ་རང་ཉིད་ཀྱི་ཉམས་མྱོང་གིས་ཚོད་
ལྟ་བྱས་ཏེ་ར་སྤྲོད་བྱུང་བའི་རང་བྱུང་གི་ཆོས་ཉིད་འདི་དག་
དང་། ཆོས་ཉིད་འདི་དག་གཏན་ལ་འབེབས་པའི་དོན་སྤྱིའི་
བསམ་བློའི་བྱེད་ལས་ཚང་མ་སློབ་མ་ཚོ་ལ་ཇེ་གསལ་ནས་ཇེ་
གསལ་དུ་འགྲོ་རྒྱུ་རེད། བསླབ་གཞིའི་ཁྲིད་ཚད་ཧྲིལ་བོར་བྱེ་
བྲག་གི་དཔེར་བརྗོད་ཆ་ཚང་བ་དང་བཅས་རྒྱས་པར་བཀྲལ་
246བོད་འགྱུར་སློབ་གསོའི་ཀློག་དེབ།
དགོས་པ་ལས། དོན་སྤྱིའི་རྒྱས་བཤད་ཁོ་ནས་འདང་གི་མེད།
འོན་ཀྱང༌། མཇུག་མཐའི་བསྐྱར་སྦྱོང་གི་ཚུལ་དུ། སྔོན་མ་སྦྱངས་
ཟིན་པ་ཁག་ལ་ཐད་ཀར་འགྲེལ་བཤད་ཁོ་ན་བྱེད་པའི་ཐོག་
ཏུ་ཤུགས་རྒྱག་པ་ནི་ནོར་འཁྲུལ་ཚབས་ཆེན་ཡིན། ངས་བཤད་
འདོད་པ་ནི། ཁྲིད་ཚན་མཇུག་ལ་འབུད་བཞིན་པའི་སྐབས་སུ།
གོང་དུ་སྦྱངས་ཟིན་པའི་རྩིས་རིག་ཁྲིད་ཚན་ཧྲིལ་བོའི་སྤྱི་ཁོག་
ཤེས་བྱ་དམིགས་སུ་བཟུང་ནས། འདེམས་གསེས་ཡག་པོ་བྱེད་
དགོས། འདི་ལྟར་བྱེད་པར་བསླབ་གཞི་གསར་པ་ཞིག་གི་ནང་
དུ་འཛུལ་ཆོག་ལ། དེ་ནི། གྲངས་ཀའི་ཤེས་བྱ་དང་ཨང་ཀའི་
ཤེས་བྱ་གཉིས་ཀ་ནི་ངེས་གཏན་ཤེས་བྱ་དགོས་ས་ཚང་མའི་
རྨང་གཞི་ཡིན་ཞིང་། དུས་རིམ་གོང་མའི་ནང་དུ། འདི་དག་
ཁ་ཁ་སོ་སོར་གསལ་བོར་ཕྱེས་མེད། བྱིས་པ་ཚོ་ལ་ཚབ་རྩིས་
བཙན་གྱིས་སྦྱོང་དུ་བཅུག་ནས་གྲངས་འབོར་དང་གཞན་པ་
མང་བོ་ཞིག་ལ་ཁ་ཡ་བྱས་མེད་ལ། དེ་ཡང་ཏན་ཏན་འགྲིག་
བསྡད་ཡོད། སློབ་མ་རྣམ་དཔྱོད་ཅན་ཚོས་ཁྲིད་ཚན་རྫོགས
བཞིན་པའི་སྐབས་སུ། གྲངས་ཀའི་རྩ་བའི་ཁྱད་ཆོས་དག་ལ་
བསམ་བློ་ཞིབ་མོ་བཏང་ན། དེས་ཁོ་ཚོར་ཕན་ཆེན་པོ་ཐོགས་
ངེས་ཤིང་། ཁོ་ཚོར་ཨང་ཀའི་ཚད་འཇལ་ཁྲིད་ཚན་གྱི་སྒོ་
མོ་ཕྱེ་ཡོང༌། གླེང་གཞི་འདི་ལ་མཚོན་ན། དཔྱད་གཞིའི་དཔེ་
247སློབ་གསོའི་དམིགས་ཡུལ།
དེབ་གལ་ཆེན་ཁག་ལ་ཟུར་ལྟ་བྱེད་རྒྱུ་ཡོད་པའི་དགེ་མཚན་
ཡོད། གྷི་རེ་སིའི་རྩིས་རིག་མཁས་པ་ཡུག་ལི་ཌི་ཡི་བརྩམས་
ཆོས་གླེགས་བམ་ལྔ་པ་དེ་གྷི་རེ་སིའི་རྩིས་རིག་གི་བསྟན་པ་
བླ་ལྷག་ཏུ་དར་མྱོང་བ་ར་སྤྲོད་བྱེད་ཐུབ་པའི་དཔེ་དེབ་ཅིག
ཏུ་རྩི་བཞིན་ཡོད། དེས་གནད་དོན་འདི་ག་རང་གླེང་གི་ཡོད།
དཔེ་དེབ་འདི་ཁྲིད་གཞིར་མ་བཟུང་བ་དེས། སྲོལ་རྒྱུན་རྩིས་
རིག་སློབ་གསོའི་གུ་དོག་པའི་རྣམ་པ་དེ་ཆེས་མངོན་གསལ་
དོད་པོས་མཚོན་ཡོད། དཔེ་དེབ་འདིས་ཤེས་བྱའི་སྣང་ཚུལ་
ལ་ཞིབ་འཇུག་བྱས་ཡོད་པའི་རྐྱེན་གྱིས། དཔེ་དེབ་འདི་རྒྱང་
ཕུད་བཏང་བ་རེད། བརྗོད་གཞི་གལ་ཆེན་མང་ཙམ་དང་རྩོད་
བསྡུར་བསྐྱར་སྦྱོང་གཟབ་ནན་འགའ་རེ་བློ་ཞིབ་མོས་འདེམས་
གསེས་བྱེད་དགོས་པ་ནི་སྨོས་མེད་རེད། འདིའི་སྐབས་སུ་དཔེ་
དེབ་ཧྲིལ་བོ་དགོས་དོན་མེད་པར། རྩ་བའི་ཤེས་བྱའི་སྣང་ཚུལ་
མཚོན་ཐུབ་པའི་བརྗོད་གཞི་ཉུང་ཙམ་ཞིག་གིས་འགྲིག་གི་
ཡོད། བསླབ་གཞི་འདི་རྒྱུན་པར་རྗེས་ལུས་ཐེབས་པའི་སློབ་མ་
ཚོ་ལ་འཚམས་ཀྱི་མེད། འོན་ཀྱང་། འདི་ནི་མཐོ་རིམ་འཛིན་གྲྭ
ལ་མཚོན་ན་ཧ་ཅང་དོན་སྙིང་ཅན་ཞིག་ཡིན། འདི་ལ་གྲངས་
འབོར་གྱི་ཆོས་ཉིད་དང་། གྲངས་ཀའི་ཤེས་བྱ་སེམས་ལ་ངེས་ཀྱི
ཡོད་མེད་ཚོད་ལྟ་བྱེད་པའི་ཚོད་རྒྱུགས་བཅས་ཀྱི་ཐད་ལ་བགྲོ་
248བོད་འགྱུར་སློབ་གསོའི་ཀློག་དེབ།
གླེང་བྱེད་པའི་ཁྱབ་ཁོངས་ཆེན་པོ་ཡོད། འདིའི་སྐབས་ཀྱི་སྦྱོང་
བརྡར་དེ་འགྲེལ་བཤད་སྟོང་བ་ཙམ་གྱིས་མི་ཆོག་པར། གྲངས་
ཀའི་ཁྱད་ཆོས་མེད་པའམ་ཡང་ན་མི་གསལ་བ། དོགས་གཞི་ཆེ་
བའམ་ཡང་ན་མངོན་གསལ་ཡིན་པའི་སྐབས་སུ། དུས་རིམ་རེ་
རེའི་མཚམས་སུ་དངོས་ཡོད་གནས་ཚུལ་གྱི་དཔེར་བརྗོད་དང་
འབྲེལ་དགོས། གནམ་གཤིས་དང་ཚ་དྲོད། གློག་ཤུགས། བདེ་བ་
དང་སྡུག་བསྔལ། འབོར་ཚད་སོགས་ཚང་མར་བསམ་གཞིག་
བྱེད་དགོས།
དཔེར་བརྗོད་གྱིས་འགྲེལ་དགོས་པའི་ཤེས་བྱའི་སྣང་
ཚུལ་གཞན་པ་ཞིག་ནི་རྟེན་འབྱུང་གྲངས་ཡིན། དབྱེ་ཞིབ་ཁྲོད་
ཀྱི་རྟེན་འབྱུང་གྲངས་ནི་དངོས་ལུགས་ཁྲོད་ཀྱི་སྤྱི་འགྲོས་དང་།
དབྱིབས་རྩིས་ཁྲོད་ཀྱི་འཁྱོག་ཐིག་དང་མཚུངས། སློབ་མ་ཚོས
ཚབ་རྩིས་ཐོག་མར་སྦྱོང་སྐབས་རིས་དབྱིབས་འབྲི་བ་ནས་
བཟུང༌། རྟེན་འབྱུང་གྲངས་དང་འཁྱོག་ཐིག་བར་གྱི་འབྲེལ་བར་
ཞིབ་འཇུག་བྱེད་ཀྱི་ཡོད། འདས་པའི་ལོ་ངོ་ཁ་ཤས་རིང་ལ་རིས་
དབྱིབས་ཐད་ལ་བཅོས་སྒྱུར་ཆེན་པོ་བྱས་ཡོད། འོན་ཀྱང་། ད་
ལྟའི་གནས་སྐབས་སུ། འདིའི་ཐད་ལ་མཚམས་ལ་ལར་གོམ་པ་
སྤོ་རྒྱུ་ཉུང་དྲགས་ཡོད་ལ། སྐབས་ལ་ལར་གོམ་པ་སྤོ་རྒྱུ་མང
དྲགས་ཡོད། འདི་ནི་རིས་དབྱིབས་འབྲི་བ་ཙམ་མིན། མེ་མདའི་
249སློབ་གསོའི་དམིགས་ཡུལ།
རྒྱབ་ལོགས་སུ་མི་ཞིག་དགོས་པ་ལྟར། རིས་དབྱིབས་རྒྱབ་
ལོགས་ཀྱི་བསམ་བློ་དེ་ཧ་ཅང་གལ་ཆེན་ཡིན། དེང་སང་ཡིན་
ན། ཕལ་ཆེ་བས་བྱིས་པ་ཚོར་རིས་དབྱིབས་འབྲིར་བཅུག་ནས།
གནད་དོན་གཙོ་བོ་ཤུལ་དུ་བསྐྱུར་ཡོད།
སྟབས་བདེའི་ཚབ་རྩིས་རྟེན་འབྱུང་གྲངས་དང་ཟུར་
གསུམ་རྟེན་འབྱུང་གྲངས་ལ་ཞིབ་འཇུག་བྱེད་སྐབས། ང་ཚོས་
དངོས་ལུགས་སྤྱི་འགྲོས་ཀྱི་ངེས་གཏན་མཚོན་དོན་དེར་ཞིབ་
འཇུག་བྱེད་མགོ་རྩོམ་པ་ཡིན། འཁྱོག་ཐིག་ཁག་ནི་སྤྱི་འགྲོས་
འདི་དག་མཚོན་ཐབས་གཞན་པ་ཞིག་ཡིན། ལྡོག་སྐྱོད་རང་
ཉིས་སྒྱུར་དང་ཐད་ཀའི་བར་ཐག་ལྟ་བུའི་ཆེས་སྟབས་བདེའི་
སྤྱི་འགྲོས་འདི་དག་བསྐྱར་སྦྱོང་བྱེད་དགོས་ལ། དངོས་ལུགས་
སྤྱི་འགྲོས་ཀྱི་དངོས་ཡོད་གནས་ཚུལ་གྱི་གལ་ཆེན་རང་བཞིན་
མཚོན་པའི་སྟབས་བདེའི་རྟེན་འབྱུང་གྲངས་ཀྱི་ལག་ལེན་ཐད་
ལའང་བསམ་བློ་གཏོང་དགོས། ནང་དོན་འདིའི་ཐད་ཀྱི་མཇུག་
མཐའི་བསྐྱར་སྦྱོང་དེ། སྟབས་བདེའི་འཁྱོག་ཐིག་གི་སྟེང་ཏུ་
སྤྱོད་རྒྱུའི་འགྱུར་གྲངས་རྩིས་རིག་ཤེས་བྱའི་སྣང་ཚུལ་གཙོ་བོ་
ཁག་ལ་སློབ་སྦྱོང་བྱེད་པའི་རྣམ་པ་ཞིག་ཏུ་འགྱུར་འགྲོ་བར་ཐེ་
ཚོམ་ཆེ། འགྱུར་ཚད་ཀྱི་སྣང་ཚུལ་ལ་དམིགས་བསལ་གྱི་དཀའ་
ཁག་གཅིག་ཀྱང་མེད། x ཡི་ཐེངས་མང་རང་སྒྱུར་ x2 འདི་
250བོད་འགྱུར་སློབ་གསོའི་ཀློག་དེབ།
དང་། X3 འདི་ལྟ་བུའི་འགྱུར་གྲངས་བར་ཁྱད་དེ་ལས་སླ་བོས་
x3
མངོན་འགྱུར་བྱེད་ཐུབ་ལ། དབྱིབས་རྩིས་ཀྱི་རམ་འདེགས་
འོག་ནས། དྲང་རྒྱུད་དང་ལྷག་རྒྱུད་ཀྱི་ཁྱད་པར་ཡང་འབྱེད་
ཐུབ། ནམ་ཞིག་ང་ཚོས་བྱིས་པའི་ཀླད་པའི་ནང་དུ་ཁོ་ཚོས་ནམ་
ཡང་ཧ་མི་གོ་ཞིང་ནམ་ཡང་བེད་སྤྱོད་མི་གཏོང་བའི་གཏན་
སྲོལ་མང་བོ་ཞིག་ལྡུག་ཅི་ཐུབ་བྱེད་པའི་གོམས་སྲོལ་ངན་པ་
འདི་འདོར་ཐུབ་ན། དེ་དུས་ཁོ་ཚོས་གལ་ཆེ་བའི་སྦྱང་བྱ་ཁག་
གི་སྟེང་དུ་བློ་རིག་སྒྲིམ་པའི་དུས་ཚོད་འདང་ངེས་ཤིག་ཡོད་
པ་རེད། ང་ཚོས་ཁོ་ཚོ་ཁོ་ཚོའི་བསམ་བློ་ལ་ཤུགས་རྐྱེན་ངོ་མ་
ཐེབས་ཐུབ་པའི་ཤེས་བྱའི་སྣང་ཚུལ་འགའ་རེ་ལ་འདྲིས་ལོབས་
བྱེད་དུ་འཇུག་ཆོག
དངོས་ལུགས་ཀྱི་སྤྱི་འགྲོས་དང་རྩིས་རིག་གི་རྟེན་འབྱུང་
གྲངས་ཀྱི་གླེང་གཞི་འདི་མཇུག་མ་བསྡུས་གོང༌། དོན་གནད་
གཞན་པ་ཞིག་ལ་དོ་སྣང་བྱེད་དགོས། གཏན་སྲོལ་ནི་ནམ་ཡང་
ངེས་གཏན་གྱི་ལྟ་ཞིབ་ལ་བརྟེན་ནས་ར་སྤྲོད་བྱུང་བ་ཞིག་མ་
ཡིན་པས། འདི་ནི་དཔེ་མཚོན་འགོད་བདེ་ཤོས་དང་དཔེར་
བརྗོད་ཆེས་ཕུན་སུམ་ཚོགས་པ་ཅན་ཞིག་ཡིན། སྡོམ་རྩིས་ཀྱི་
ཆོས་ཉིད་ནི་གྲངས་ཀ་འབོར་ཆེན་གྱི་སྟེང་ནས་ཆ་སྙོམས་ཀྱིས་
ར་སྤྲོད་བྱས་པ་ཡིན་པས། ཞིབ་འཇུག་བྱེད་བདེ་བོ་ཡིན་ལ་
251སློབ་གསོའི་དམིགས་ཡུལ།
དཔེ་མཚོན་ཡང་འགོད་བདེ་བོ་ཡིན། སྡོམ་རྩིས་རིག་པ་དང་
དེའི་སྤྱི་ཚོགས་སྣང་ཚུལ་ཐད་ཀྱི་སྤྱོད་སྒོ་ལ་ཞིབ་འཇུག་ཕྲན་
ཚགས་ཙམ་བྱས་ན། ཚབ་རྩིས་ཀྱི་རིགས་པ་བེད་སྤྱད་པའི་དཔེ་
མཚོན་ཆེས་སྟབས་བདེ་མོ་རེ་རྙེད་ཡོང་།
སློབ་མའི་སེམས་ཀྱི་ཤེས་བྱ་ཕྱོགས་སྡོམ་བྱེད་ཐབས་
གཞན་པ་ཞིག་ནི་རྩིས་རིག་གི་ལོ་རྒྱུས་སློབ་སྦྱོང་བྱེད་རྒྱུ་དེ་
ཡིན། འདི་ནི་དུས་ཚིགས་དང་མི་མིང་ཕྱོགས་བསྒྲིགས་བྱས་པ་
ཙམ་མ་ཡིན་པར། སྤྱིར་བཏང་གི་བསམ་བློའི་ཆུ་རྒྱུན་བཞུར་
ཕྱོགས་གསལ་སྟོན་བྱས་ཡོད་པ་ཡིན་དགོས་ལ། འདི་ལས་ཁོ་
ཚོས་བསླབ་གཞི་འདི་ལྟ་བུ་ཐོག་མར་འཁྲུངས་དགོས་པའི་
དགོས་དམིགས་གསལ་བོར་རྟོགས་སུ་འཇུག་དགོས། ངས་ད་
ལྟ་དོ་སྣང་འདི་ཕྱོགས་སུ་འདྲེན་དོན་ནི། གཅིག་བྱས་ན་འདི་ནི་
ངས་ང་ཚོས་ལེན་དགོས་པར་འདོད་པའི་གྲུབ་འབྲས་དེ་ལེན་
ཐུབ་པའི་བསླབ་གཞི་དེ་ག་རང་ཡིན་ཡང་སྲིད་སྙམ་པས་ཡིན།
ང་ཚོས་བརྗོད་གཞི་གཉིས་ཀྱི་ཐད་ལ་གླེང་བསླངས་པ་ཡིན་ལ།
དེ་དག་ནི་གྲངས་ཀ་དང་རང་བྱུང་གི་ཆོས་ཉིད་གཉིས་ཀྱི་སྤྱིར་
བཏང་གི་ཤེས་བྱའི་སྣང་ཚུལ་ཡིན་ལ། འདི་ནི་གུ་ཡངས་སློབ་
གསོའི་རྩིས་རིག་ཁྲིད་གཞིའི་དམིགས་འབེན་ཡིན་དགོས། འོན་
ཀྱང་། རྩིས་རིག་ལ་ད་དུང་ངོས་གཞན་པ་ཞིག་ཡོད་ལ། ངོས་དེ་
252བོད་འགྱུར་སློབ་གསོའི་ཀློག་དེབ།
ཡང་སྣང་མེད་དུ་གཏོང་མི་རུང༌། རྩིས་རིག་ནི་གཏན་ཚིགས་
ཀྱི་ཐབས་ལམ་སྦྱོང་ཚན་གྱི་སློབ་ཁྲིད་ཡོ་བྱད་གཙོ་བོ་དེ་ཡིན།
ཡ། ད་ཡིན་ན། གཏན་ཚིགས་ཀྱི་ཐབས་ལམ་ཟེར་ན་ཅི་ཞིག་
རེད་དམ། དེ་མི་ཞིག་ལ་ཇི་ལྟར་ཁྲིད་དགོས་སམ།
གཏན་ཚིགས་ཀྱི་ཐབས་ལམ་ཟེར་བ་ནི། རིགས་འདེད་
ཁུངས་ཐུབ་བྱེད་པའི་ཤེས་བྱ་ཙམ་མ་ཡིན་ལ། དེ་ལ་མཁོ་ངེས་
ཀྱི་རིག་པ་གཅིག་སྒྲིམ་ཐད་ལ་སྦྱོང་བརྡར་བྱེད་པ་ཙམ་ཡང་མ་
ཡིན། དེ་འདི་ག་ཙམ་ཞིག་ཡིན་པའི་དབང་དུ་བཏང་རུང་། དེ་
ཡང་ཧ་ཅང་གལ་ཆེན་ཡིན་ཏེ། འགྲོ་བ་མིའི་རིགས་ཀྱི་བློ་རིག་
འདི་འདས་པའི་དུས་རབས་མང་བོ་ཞིག་གི་རིང་ལ་རིགས་
འདེད་བྱས་ནས་འཕེལ་འགྱུར་བྱུང་བ་མ་ཡིན་པར། དེ་ནི་ཟས་
ཐུན་སྔ་ཕྱིའི་བར་སྟོང་ནས་བཟའ་བཅའ་གསར་པ་འཚོལ་བའི་
སྒྱུ་རྩལ་མང་ཙམ་བསླབས་པ་ལས་འཕེལ་འགྱུར་བྱུང་བ་ཡིན།
དེ་བཞིན་དུ། དགོས་ངེས་ཀྱི་སྦྱོང་བརྡར་གང་འཚམས་ཤིག་
མེད་པར་ཡང་དག་པའི་རིགས་འདེད་བྱེད་ཐུབ་མཁན་ཉུང་
ཉུང་ཡིན།
ཕུལ་དུ་བྱུང་བའི་རིགས་འདེད་མཁན་ཞིག་ཏུ་འགྱུར་བར་
འདི་ཙམ་གྱིས་ཆོག་གི་མེད་ལ། མི་མང་བོ་ཞིག་ལ་འདིའི་སྒྱུ་
རྩལ་གྱི་སྙིང་བོ་མཚོན་པའི་ཤེས་བྱའི་ཐད་ལ་བློ་མིག་འབྱེད་
253སློབ་གསོའི་དམིགས་ཡུལ།
པར་ཡང་འདི་ཙམ་གྱིས་འདང་གི་མེད། རིགས་འདེད་སྒྱུ་རྩལ་
གྱི་ནང་དུ། རྩོད་གཞི་འཛིན་ནོར་མི་ཐེབས་རྒྱུ། བརྗོད་གཞི་ཧྲིལ་
བོ་གསལ་བར་བྱེད་པའི་སྤྱིར་བཏང་གི་སྣང་ཚུལ་ཉུང་ཙམ་
ལ་འཐམ་རྒྱུ། འདི་དག་དང་འབྲེལ་བའི་གཞོགས་འདེགས་ཀྱི
ཤེས་བྱ་ཚང་མ་བང་རིམ་བསྒྲིག་རྒྱུ་བཅས་ཚུད་ཡོད། ཕུལ་དུ་
བྱུང་བའི་རིགས་འདེད་མཁན་ཞིག་བྱེད་པར། རྒྱུན་ཆད་མེད་
པའི་སྦྱོང་བརྡར་བརྒྱུད་ནས། རྩོད་གཞིའི་ནང་གི་ཤེས་བྱའི་
སྣང་ཚུལ་གལ་ཆེ་ཤོས་དེ་འཛིན་ཐུབ་དགོས་ལ། དེ་བཟུང་
ནས་དེ་ལ་ཤི་འཐམ་རོ་འཐམ་བྱས་ནས་རྩ་བ་ནས་གཏོང་མི་
རུང༌། སྦྱོང་བརྡར་འདིའི་རིགས་བྱེད་པར་དབྱིབས་རྩིས་ནི་
ཚབ་རྩིས་ལས་བཟང་། ཚབ་རྩིས་ཀྱི་ཁྱབ་ཁོངས་དེ་ཅུང་སྣང་
ལ་མ་ངེས་པ་ཞིག་ཡིན་ལ། བར་སྟོང་ནི་སུ་ལའང་གསལ་བའི་
དངོས་ཡོད་ཅིག་རེད། སྟབས་བདེར་གཏོང་བའམ་དབྱེ་འབྱེད་
བྱེད་པའི་བརྒྱུད་རིམ་ཁྲོད་ནས། ཁ་དོག་དང་བྲོ་བ། ལྗིད་ཚད་
སོགས་འབྲེལ་མེད་ཀྱི་དངོས་པོ་ཚང་མ་ཟུར་ལ་འཇོག་ཅིང༌།
བརྒྱུད་རིམ་འདི་ཉིད་ཀྱང་སློབ་གསོ་ཞིག་ཡིན། ངེས་སྲོལ་དང
ར་སྤྲོད་མེད་པར་ཆ་འཇོག་བྱས་པའི་བརྗོད་གཞི་ཡིས། བརྗོད་
བྱའི་གཞི་རྩའི་དོན་དངོས་ཀྱི་འདུ་ཤེས་གསལ་བོར་གྲུབ་པའི་
དགོས་མཁོ་དང་། དེ་དག་བར་གྱི་འབྲེལ་བ་གསལ་བོར་མཚོན་
254བོད་འགྱུར་སློབ་གསོའི་ཀློག་དེབ།
གྱི་ཡོད། འདི་དག་ཚང་མ་ནི་བསླབ་གཞི་འདིའི་སྔོན་འགྲོའི་ཆ་
རྐྱེན་ཙམ་ཡིན། ང་ཚོ་འདིའི་འཕེལ་རྒྱས་ཀྱི་སྐབས་སུ་སླེབས་
སྐབས། འདིའི་ཕུལ་བྱུང་གི་ཁྱད་ཆོས་དེ་ཇེ་གསལ་ནས་ཇེ་
གསལ་ཡིན། བརྡ་མཚོན་བྱེད་ཐབས་དེ་ག་འདྲའི་སྟབས་བདེ་
ཞིག་ཡིན་རུང་། དེས་མིའི་དྲན་འཛིན་ལ་བར་གཅོད་གཏོང་བ་
ཆོས་ཉིད་ཡིན་པས། སྦྱོང་ཚན་ཚོ་ཐོག་མར་བརྡ་མཚོན་བྱེད
ཐབས་ལ་འཕྲད་དུ་འཇུག་མི་རུང་། གལ་སྲིད་རིགས་འདེད་
དེ་ཡང་དག་པས་ལག་བསྟར་བྱས་ན། དེ་ནི་མངོན་གསལ་
དོད་པའི་སྣང་ཚུལ་གྱིས་དབང་དུ་བསྒྱུར་བ་ཡིན་ལ། དེས་
འཕེལ་རྒྱས་ཀྱི་དུས་རིམ་རེ་རེར་ལམ་ཁྲིད་བྱེད་ཀྱི་རེད། དེ་བས།
གཏན་ཚིགས་ཀྱི་ཐབས་ལམ་ལ་ཐད་ཀའི་དཔེ་མཚོན་རྙེད་པ་
ཡིན།
ང་ཚོས་གནས་སྐབས་རིང་ལ། སློབ་མ་དཀྱུས་མའི་རིག་
རྟུལ་གྱིས་བསྐྱེད་པའི་བཀག་རྒྱ་དང་། བསླབ་གཞི་གཞན་པའི་
དབང་གིས་སླེབས་པའི་དུས་ཚོད་ཀྱི་གནོན་ཤུགས་བཅས་
ལོགས་སུ་བཞག་ནས། གུ་ཡངས་སློབ་གསོའི་ཁྲོད་དུ་དབྱིབས་
རྩིས་ལ་དགེ་མཚན་ཅི་ཡོད་ཐད་ལ་བསམ་བློ་ཞིག་གཏོང་རྒྱུ་
བྱ། བསླབ་གཞི་འདིའི་ཐད་དུ་ངས་དུས་རིམ་འགའ་རེ་ངོ་སྤྲོད་
བྱེད་རྒྱུ་ཡིན་ལ། སློབ་ཁྲིད་བྱེད་སྐབས་ང་རང་གིས་བསྒྲིགས་
255སློབ་གསོའི་དམིགས་ཡུལ།
པའི་གོ་རིམ་ལྟར་དུ་འགྲོ་དགོས་པའི་ངེས་པའང་མེད། དུས་
རིམ་དང་པོ་ནི་ཡོངས་མཚུངས་ཀྱི་ཞིབ་འཇུག་ཡིན། ང་ཚོའི་
ཡོངས་མཚུངས་ཀྱི་འཛིན་སྟངས་ནི། ང་ཚོའི་ཕྱིའི་གནས་བབ་
ཚང་མར་འགྱུར་བ་འགྲོ་བཞིན་པའི་སྐབས་སུ། དོན་དམ་པར་
ང་ཚོས་ནང་གཟུགས་པོའི་ཆ་ཤས་ཀྱི་རང་གཤིས་ལ་འགྱུར་བ་
མི་འགྲོ་བ་ཤན་འབྱེད་བྱེད་པ་ལ་རག་ལས་ཡོད། གླེང་གཞི་འདི་
ཇི་ལྟར་བསླངས་ནའང་། ཡོངས་མཚུངས་ནི་དོན་དམ་པར་
བཤད་ན་བར་སྟོང་གི་ས་ཁུལ་གཉིས་བར་གྱི་ཚེག་ཐིག་ནས་
ཚེག་ཐིག་བརྒྱུད་པའི་ཕན་ཚུན་འབྲེལ་བ་ཡིན་ཞིང༌། དེའི་རྐྱེན་
གྱིས། ཆོས་མཚུངས་ཀྱི་བར་ཐག་དང་ཆོས་མཚུངས་ཀྱི་གྲུ་ཟུར་
ཚང་མ་དོ་མཉམ་ཡིན། རིང་ཐུང་དང་གྲུ་ཟུར་གྱི་དོ་མཉམ་
ངེས་སྲོལ་ནི་དེ་དག་གི་ཡོངས་མཚུངས་ཆ་ཡིན་པས་འདི་ལ་
དོ་སྣང་བྱེད་དགོས་ཤིང་། ཚད་ཤིང་ལ་འཇལ་བའི་བྱེད་ཐབས་
བརྒྱུད་ནས་དོ་མཉམ་ཡིན་མིན་ཚོད་ལྟ་བྱེད་པ་ནི། ཡོངས་
མཚུངས་ཀྱི་ཐད་ཀའི་ཤན་འབྱེད་བྱེད་ཐབས་ལས་སླ་རུ་གཏོང་
བའི་ཡོ་བྱད་ཙམ་ཡིན། ངས་འདི་ལྟར་གསལ་བཤད་བྱེད་པའི་
རྒྱུ་མཚན་ནི། ཡོངས་མཚུངས་དང་འབྲེལ་བའི་རིགས་པ་འདེད་
པ་ལས་གཞན་ད་དུང་ཡོངས་མཚུངས་ནི་ཤེས་བྱའི་སྣང་ཚུལ་
གལ་ཆེན་དང་ཁྱབ་ཆེན་ཞིག་གི་དཔེར་བརྗོད་ཡིན་པ་མ་ཟད།
256བོད་འགྱུར་སློབ་གསོའི་ཀློག་དེབ།
ཡོངས་མཚུངས་དེ་ཉིད་ཀྱང་གལ་ཆེན་ཡིན་པས། བློ་ཞིབ་མོས་
བསམ་གཞིག་བྱེད་རིན་ཡོད་པ་ཞིག་ཡིན་པ་བརྗོད་འདོད་
པ་ཡིན། དེ་དང་འབྲེལ་བའི་བརྗོད་གཞི་ཡིས། ཟུར་གསུམ་མ་
དང་མཉམ་གཤིབ་མཐའ་བཞི་མ། སྒོར་དབྱིབས་བཅས་ཀྱི་རྨང་
གཞིའི་ཁྱད་ཆོས་གསལ་འདོན་བྱེད་ཅིང༌། ངོས་མཉམ་དངོས་
པོ་གཉིས་བར་གྱི་འབྲེལ་བ་ཡང་གསལ་འདོན་བྱེད་ཀྱི་ཡོད།
ཆ་ཤས་འདིའི་ར་སྤྲད་ཟིན་པའི་བརྗོད་གཞི་རང་ཉིད་ཀྱི་ཁོར་
ཡུག་ནང་དུ་གང་ཐུབ་ཀྱིས་བསྡུས་ཏེ་ཚད་བཀག་བྱས་ན་ཧ་
ཅང་ལེགས་ཤིང་། དེ་ཡང་། གཅིག་ནས་སྤྱི་སྲོལ་རང་བཞིན་གྱི་
བརྗོད་གཞི་ལྷག་མ་ཡོད་པར་ཆ་འཇོག་བྱེད་པ་དང་། གཉིས་
ནས་གཞི་རྩའི་ཆ་ནས་ཧ་ཅང་གལ་ཆེ་བའི་བརྗོད་གཞི་གསར་
དུ་འདོན་དགོས་པ་ཡིན།
དུས་རིམ་གཉིས་པ་ནི་འདྲ་མཚུངས་ཀྱི་ཞིབ་འཇུག་ཡིན།
འདི་གཞི་རྩའི་བརྗོད་གཞི་གསུམ་བཞིའི་བར་དུ་ཉུང་འཕྲི་བྱེད་
ཆོག འདྲ་མཚུངས་ནི་ཡོངས་མཚུངས་ཀྱི་སྣང་ཚུལ་ཇེ་ཆེར་
བཏང་བ་ཞིག་ཡིན་ལ། དེའི་རྐྱེན་གྱིས། འདི་ཡང་ཚེག་ཐིག་
གཅིག་ནས་གཅིག་བརྒྱུད་པའི་བར་སྟོང་གི་ཚེག་ཐིག་བར་གྱི་
ཕན་ཚུན་འབྲེལ་བ་ཡིན། བརྗོད་བྱ་འདིའི་ཐད་ནས་མུ་མཐུད་
དུ་སློབ་སྦྱོང་བྱས་ན། དེ་ནས་ཕན་ཚུན་འདྲ་མཚུངས་སམ་
257སློབ་གསོའི་དམིགས་ཡུལ།
ཡང་ན་གནས་སྟངས་འདྲ་མཚུངས་ཡིན་པའི། དྲང་ཐིག་རིས་
དབྱིབས་ཀྱི་ཁྱད་ཆོས་སྟབས་བདེ་གཅིག་གཉིས་ཤིག་ལ་ཞིབ་
དཔྱོད་བྱེད་པའི་ཁ་ཕྱོགས་སུ་སླེབས་སྲིད། འདིའི་བསླབ་གཞི་
ཧྲིལ་བོ་ངོས་མཉམ་རི་མོ་དང་ས་བཀྲ་འབྲི་བའི་སྟེང་དུ་ཐད་
ཀར་སྤྱོད་ཆོག འོན་ཀྱང༌། ང་ཚོའི་བློ་ལ་ངེས་དགོས་པ་ཞིག་ནི།
ཟུར་གསུམ་རིག་པ་ནི་ཐབས་ལམ་ངོ་མ་དེ་ཡིན་ཞིང་། འདིས་
གཏན་སྲོལ་གཙོ་བོ་ཁག་སྤྱོད་དུ་རུང་བ་བྱས་པ་ཡིན།
དུས་རིམ་གསུམ་པ་ནི་ཟུར་གསུམ་རིག་པའི་རྩ་བའི་
ཚུན་འབྲེལ་བའི་ཁྱད་ཆོས་ཀྱི་ཞིབ་འཇུག་ཡིན། འདིར་ང་ཚོས་
རིགས་པ་ཞིབ་འཇུག་ཡིན། འདི་ནི་རེས་འཁོར་གྱི་འཁོར་ཡུན་
ཞིབ་འཇུག་དང༌། འདྲ་མཚུངས་ཀྱི་རིས་དབྱིབས་བར་གྱི་ཕན
ཨང་ཀི་དང་གྲངས་ཀའི་ཞིབ་འཇུག་རྨང་གཞི་བྱས་པའི་ཚབ་
རྩིས་དབྱེ་ཞིབ་ཀྱི་སྤྱོད་སྒོ་ཆུང་ཆུང་ཞིག་ཐོག་མར་སྲོལ་གཏོད་
པ་ཡིན། རྟེན་འབྱུང་གྲངས་ཀྱི་དུས་མཚམས་རང་བཞིན་ཁྱད་
ཆོས་ཀྱི་གལ་ཆེན་རང་བཞིན་དེ་གསལ་བོར་བཀྲལ་དགོས།
རྟེན་འབྱུང་གྲངས་ཀྱི་ཁྱད་ཆོས་ཆེས་སྟབས་བདེ་ནི་ཟུར་གསུམ་
གྱི་རྩིས་གཞི་རྩི་བའི་སྐབས་སུ་མཁོ་བ་དེ་དག་ཁོ་ན་དང་། དེ་
དང་འབྲེལ་བའི་ས་ཐིག་ལེན་སྐབས་ཀྱི་སྤྱོད་སྒོ་ཡིན། སྤྱི་འགྲོས་
ཀྱི་ལོངས་སྤྱོད་ཕུན་སུམ་ཚོགས་པ་དེ་དག་ལ་སོ་སོའི་སྐབས་སུ་
258བོད་འགྱུར་སློབ་གསོའི་ཀློག་དེབ།
སྤྱོད་སྒོ་ཆེན་པོ་ཡོད་མོད། འོན་ཀྱང༌། ཞིབ་འཇུག་འདི་འདྲའི་
ཁྲོད་དུ་རྩ་བ་ནས་བེད་སྤྱོད་མེད་པས། ང་ཚོའི་སློབ་དེབ་ཀྱི་
སྟེང་དུ་འཚང་ཁ་བརྒྱབ་ནས་ཡོད་པའི་སྤྱི་འགྲོས་འདི་དག
ལོགས་སུ་གཅོད་དགོས། འོན་ཀྱང༌། གལ་སྲིད་སློབ་མ་ཚོས་འདི་
དག་དེབ་ཐོག་སློབ་སྦྱོང་གི་ཐད་ཀའི་དཔེ་མཚོན་དུ་སྤྱོད་རུང་
བ་ཁུངས་སྐྱེལ་བྱེད་ཐུབ་ན་ནི་གནས་ཚུལ་ཐ་དད་རེད།
འདིའི་སྐབས་སུ་སྤྱི་འགྲོས་ནང་དུ་འཇུག་མི་རུང་བའི་
མཚོན་བྱེད་ལེགས་ཤོས་ནི་ཟུར་གསུམ་རིག་པའི་དཔེར་བརྗོད་
ཡིན། འོན་ཀྱང་། ང་རང་ཡང་གནས་བབ་དང་མི་མཐུན་པའི་
དཔེ་མཚོན་ལ་ཁ་འཕྲད་ནས་ངའི་དཔྱད་པ་ནོར་ཡོད་ཀྱང་
སྲིད། དྲང་རྒྱུད་དང་ལྷག་རྒྱུད་ཀྱི་སྤྱི་འགྲོས་ལྷག་མ་དང་གྲུ་ཟུར་
སྦྱ229J
གཉིས་ཀྱི་སྡོམ་འབོར་གཉིས་ཀ་ཕུད་ནས། ཟུར་གསུམ་རིག་
པའི་ནང་ནས་གྲུ་ཟུར་གཅིག་ལ་ཞིབ་འཇུག་བྱས་ན། བསླབ་
གཞི་འདིའི་སློབ་གསོའི་དགེ་མཚན་ཆེས་ཆེན་པོ་དང་ལེན་བྱེད་
ཐུབ་ལ། རྟེན་འབྱུང་གྲངས་རྣམས་རིས་དབྱིབས་སུ་ཕབ་ཆོག་
ཅིང༌། ཟུར་གསུམ་མའི་རྩིས་གཞིའི་གནད་དོན་ཐག་གཅོད་
བྱེད་ཐུབ། དེ་ལྟར། (1) ཡོངས་མཚུངས་དང་འདྲ་མཚུངས་ལས་
རིགས་འདེད་བྱས་ཡོང་བའི་གཏན་སྲོལ་འགའ་རེའི་ཐད་ཀའི་
འབྲས་བུ་དེ་དབྱེ་ཞིབ་ཀྱི་སྒོ་ནས་མཚོན་པ་དང་། (2) ས་ཐིག་
259སློབ་གསོའི་དམིགས་ཡུལ།
ལེན་པའི་གནད་དོན་སེལ་བ། (3) འཁོར་ཡུན་དང་རླབས་
འགུལ་མཚོན་པར་དགོས་པའི་གཞི་རྩའི་རྟེན་འབྱུང་གྲངས་
ཞིབ་འཇུག་བྱེད་པ་སོགས་ཚན་རིག་གི་ངོས་འདི་དག་ནི། དེབ་
ཐོག་སློབ་སྦྱོང་དང་དཔེར་བརྗོད་ཀྱི་མཚོན་ཐབས་ལ་བརྟེན་
ནས་སློབ་མ་ཚོའི་སེམས་སུ་བག་ཆགས་འཇོག་ཐུབ་པ་ཡིན།
གལ་སྲིད་ཁྲིད་ཚན་འདི་ཇེ་རྒྱས་སུ་གཏོང་འདོད་ན། དེ་
ནས་སྤྱི་འགྲོས་ལྷག་མ་ཁག་ཀྱང་སྟེང་དུ་བསྣན་ཆོག སློབ་མ་
ཚོ་ལ་སྤྱི་འགྲོས་ཀྱི་ལོངས་སྤྱོད་འཕེལ་བའི་ཕྱིར་དུ་ཆེད་སྦྱོང་
བྱེད་མི་རུང་ལ། ལོངས་སྤྱོད་འདི་ནི་ཁོ་ཚོར་སྦྱོང་བརྡར་གྱི་
ཁྲོད་ནས་འཕེལ་ནས་ཡོང་བ་ཞིག་ཡིན། “ཆེད་སྦྱོང་བྱེད་མི་
རུང་” ཞེས་པའང་། སློབ་མ་ཚོས་རིགས་འདེད་ཀྱི་ཆ་རྐྱེན་ལེན་
པའི་དོན་དུ་དུས་ཚོད་དང་ནུས་ཤུགས་གཏོང་བ་མང་དྲགས་
འགྲོ་མི་རུང་ཞེས་པའི་དོན་ཡིན། འཛིན་གྲྭ་དངོས་སུ་མགོ་མ་
བརྩམས་གོང་དུ། དགེ་རྒན་གྱིས་འདི་ལྟ་བུའི་དཔེར་བརྗོད
འགའ་རེར་སློབ་སྦྱོང་བྱེད་དུ་བཅུག་ན་དོན་སྙིང་ཆེ། འོན་
ཀྱང༌། འདི་ལྟ་བུའི་འབྲས་བུ་ནི་སློབ་མ་ཚོས་ལེན་དགོས་པའི་
འབྲས་བུའི་ནང་དུ་ཚུད་མེད། དེ་བཞིན་དུ། ངས་ཕྱི་འབྲེལ་སྒོར་
དབྱིབས་དང་ནང་ཕྲད་སྒོར་དབྱིབས་ཀྱི་བསླབ་གཞི་ཧྲིལ་བོ་
ཟུར་གསུམ་རིག་པ་དང་དེ་སྔའི་དབྱིབས་རྩིས་ཀྱི་སློབ་ཚན
260བོད་འགྱུར་སློབ་གསོའི་ཀློག་དེབ།
ཁག་ལས་ཟུར་འདོན་བྱེད་རྒྱུ་ཡིན། འདི་ལྟར་བྱས་ན་ཅུང་
མཛེས་པོ་ཡོད་ཀྱང༌། ཆེད་སྦྱོང་མ་ཡིན་པའི་དམའ་རིམ་ཁྲིད་
ཚན་གྱི་ནང་དུ་འདིའི་བྱེད་ལས་ཅི་ཡིན་ངས་ཧ་གོ་ཡི་མེད།
དེ་བཞིན་དུ། བསླབ་གཞི་གང་དེའི་དེབ་ཐོག་གི་ཤེས་བྱ་ངོ་མ་
ནི་ཉུང་འཕྲི་བྱས་ནས་ཁྲིད་བདེ་བོ་བྱེད་དགོས། ཉིན་ཤས་གོང་
དུ་གཅིག་གིས་ང་ལ། ཨ་རིའི་མཐོ་སློབ་ཅིག་གི་ནང་དུ་སློབ་
མ་ཚོས་ཟུར་གསུམ་རིག་པ་ཁོ་ནའི་སྟེང་ནས་ཀྱང་སྤྱི་འགྲོས་
དགུ་བཅུ་ཐམ་པ་བློ་ལ་ངེས་དགོས་ཀྱི་ཡོད་ཟེར། ང་ཚོ་ད་དུང་
དེ་འདྲའི་སྡུག་པོ་མ་རེད། ང་ཚོའི་དམའ་རིམ་ཁྲིད་ཚན་ལ་ཆ་
མཚོན་ན། ཟུར་གསུམ་རིག་པའི་ཐད་དུ་ང་ཚོས་སྐྱ་ཐིག་བཀོད་
པ་དེ་ཅུང་ཡང་དག་པའི་ཚད་དུ་སླེབས་གྲབས་བྱེད་ཀྱི་ཡོད།
དུས་རིམ་བཞི་པ་ནི་དབྱེ་ཞིབ་དབྱིབས་རྩིས་ངོ་སྤྲོད་བྱེད་རྒྱུ་
དེ་ཡིན། ཚབ་རྩིས་ནང་གི་རིས་དབྱིབས་སློབ་སྦྱོང་བྱེད་སྐབས་
སུ་གཞི་རྩའི་སྣང་ཚུལ་ཁག་བེད་སྤྱོད་བཏང་ཟིན་པ་ཡིན་
པས། ད་ནི་སོ་སོའི་མཉམ་བྱའི་རྣམ་པས་ངེས་གཏན་བྱས་པའི་
སྒོར་དབྱིབས་དང་སྒོར་སྙུང་འཁྱོག་ཐིག་རིགས་གསུམ་སོགས་
ཁྲིད་ཚན་ཚང་མ་འཕྲི་སྣོན་གང་དགོས་བྱས་ནས་བང་རིམ་
བསྒྲིག་ན་འགྲིག་པ་ཡིན། མཚམས་འདིར་གསལ་བཤད་བྱ་རྒྱུ་
གཉིས་ཡོད། མཚམས་ལ་ལར་ང་ཚོའི་སློབ་མ་ཚོར་ང་ཚོས་ར་
261སློབ་གསོའི་དམིགས་ཡུལ།
སྤྲོད་བྱེད་མི་ཐུབ་པའི་རྩིས་རིག་གི་ཤེས་བྱ་ཁྲིད་ནའང་བཟང་།
དཔེར་ན། གནས་ཚད་དབྱིབས་རྩིས་རིག་པའི་ནང་དུ། སྤྱིར་
བཏང་གི་ཐེངས་གཉིས་མཉམ་བྱ་གཅོག་འཕྲི་བྱེད་པ་ནི་ང་
ཚོས་བསམ་བློ་གཏོང་དགོས་སའི་སློབ་མ་མང་ཆེ་བའི་ཆུ་ཚད་
ལས་བརྒལ་ཡོད། འོན་ཀྱང་། འདིས་ང་ཚོས་སྒོར་སྙུང་འཁྱོག་
ཐིག་གི་གཞི་རྩའི་གོ་གནས་འགྲེལ་བཤད་བྱ་བར་འགོག་རྐྱེན་
ཅི་ཡང་མི་བཟོ་ལ། འདི་ལྟ་བུའི་འཁྱོག་ཐིག་གི་རིགས་སྣ་ཚོགས་
ལ་ཞིབ་འཇུག་བྱེད་པར་འགོག་རྐྱེན་ཡང་མི་བཟོ།
གསལ་བཤད་གཉིས་པ་ནི། དབྱིབས་རྩིས་ཟླུམ་སྙུང་
འཁྱོག་ཐིག་དེ་རྦད་དེ་ལོགས་སུ་བཅད་ནས། བསླབ་གཞི་ཐ་
དད་པ་ཞིག་ཏུ་དབྱེ་བར་འབོད་སྐུལ་ཞུ་རྒྱུ་ཡིན། གོ་སྐབས་
འགྲིག་ན། སྟབས་བདེའི་རི་མོ་ལ་བརྟེན་ནས་རིགས་ལམ་ཐད་
ཀར་འདེད་པའི་བྱེད་ཐབས་ཀྱིས་དབྱེ་ཞིབ་དབྱིབས་རྩིས་ཀྱི
དབྱེ་ཞིབ་རིག་པ་རྟོགས་སུ་འཇུག་ཆོག འདུས་མཚམས་དང་
གཞི་ཐིག་གི་ཁྱད་ཆོས་ལས་བྱུང་བའི་སྒོར་སྙུང་འཁྱོག་ཐིག་གི་
ངེས་སྲོལ་ལས་གྲུབ་པའི་དབྱིབས་རྩིས་ཟླུམ་སྙུང་འཁྱོག་ཐིག་ལ་
ཞན་ཆ་མངོན་གསལ་དོད་པོ་ཡོད། འདི་ནི་ཧ་ཅང་གོ་དཀའ་
བའི་སྦས་དོན་ལྟ་བུ་ཞིག་ཡིན། སྒོར་སྙུང་འཁྱོག་ཐིག་གི་གཞི
རྩའི་ངེས་སྲོལ་ SP=e.PM འདི་ནི་བསླབ་གཞི་འདིའི་དུས་རིམ་
262བོད་འགྱུར་སློབ་གསོའི་ཀློག་དེབ།
འདིར་ཧ་ཅང་རྒྱུན་ལྡན་ཡིན་མོད། འོན་ཀྱང་། དེ་ནི་ཧ་ཅང་
ཉེས་སྐྱོན་ཅན་ཞིག་ཡིན། འདི་ནི་ཧ་ཅང་གོ་དཀའ་བའི་སྦས་
དོན་ལྟ་བུ་ཞིག་ཡིན་པ་གང་ཞིག་ལ། མངོན་གསལ་དོད་པའི་
གལ་ཆེན་དེ་འདྲའང་མིན། དེས་ན། འདི་ལྟ་བུའི་འཁྱོག་ཐིག་ལ་
ཅིའི་ཕྱིར་སློབ་སྦྱོང་བྱེད་དམ། འདི་ལ་གྲངས་ཀ་ངེས་མེད་ཀྱི་
སྤྱི་འགྲོས་གཞན་པ་ཚོས་གཏན་ལ་འཁེལ་བའི་རིག་པ་དེ་དག
ལས་དམིགས་བསལ་ཁྱད་ཆོས་ཅི་ཞིག་ཡོད་དམ། ང་ཚོས་ཌེ
ཁཱ་ཊིའི་ཐབས་ལམ་ལ་སློབ་སྦྱོང་བྱེད་མགོ་རྩོམ་པའི་སྐབས་སུ།
ཐོག་མར་རང་ཤུགས་ཀྱིས་བསམ་བློ་གཏོང་ས་ནི་ཐེངས་གཅིག
མཉམ་བྱ་དང་ཐེངས་གཉིས་མཉམ་བྱ་ཡིན།
དབྱིབས་རྩིས་ཀྱི་ཕུལ་དུ་བྱུང་བའི་ཁྲིད་ཚན་ཏེ། དུས་རིམ་
ལྔ་པ་ནི་ཕོག་གྲིབ་དབྱིབས་རྩིས་ཀྱི་རྩ་བའི་རིགས་པའི་སྐོར་
ཡིན། སྣོལ་བསྡུར་དང་ཕོག་གྲིབ་ཀྱི་སྤྱིར་བཏང་གི་ཤེས་བྱ་ནི་
སྐབས་འདིར་རྨང་གཞི་ཡིན། ཕོག་གྲིབ་ནི་གཅིག་ལ་གཅིག
བརྟེན་གྱི་ཕན་ཚུན་འབྲེལ་བའི་སྐོར་གྱི་སྤྱིར་བཏང་གི་དཔེ་
མཚོན་གཞན་པ་ཞིག་ཡིན་ལ། ང་ཚོས་ཡོངས་མཚུངས་དང་
འདྲ་མཚུངས་ཀྱི་སྐོར་བཤད་སྐབས་སོང་ཟིན་པ་ཡིན། འདིར་
ཡང་ཞིབ་རྒྱས་ཀྱི་ལོངས་སྤྱོད་མང་བོས་མགོ་རྨོངས་སུ་འཇུག་
པ་ལས་བྱོལ་ཐབས་བྱེད་དགོས།
263སློབ་གསོའི་དམིགས་ཡུལ།
ཕོག་གྲིབ་དབྱིབས་རྩིས་ཀྱིས་བསྟན་པའི་རིག་སྟོབས་
སྣང་ཚུལ་གྱིས། ཤེས་བྱ་སྣ་མང་ཕན་ཚུན་ལྷན་དུ་འབྲེལ་ཡོད་
པ་རིགས་ལམ་གྱིས་སྒྲུབ་དགོས་པའི་གལ་ཆེན་རང་བཞིན་དེ་
མཚོན་གྱི་ཡོད་ལ། འདི་དག་བར་དུ་སྤྱིར་བཏང་གི་རིགས་
འདྲའི་ཁྱད་ཆོས་ངེས་ཅན་ཡོད་པ་ར་འཕྲོད་ཀྱི་ཡོད། ཕོག་གྲིབ་
ནང་གི་ཕོག་གྲིབ་ཀྱི་ཁྱད་ཆོས་སོར་བཞག་བྱེད་རྒྱུ་ནི་བསླབ་
གཞི་འདིའི་སློབ་གསོའི་བསམ་བློ་ཧ་ཅང་གལ་ཆེན་ཞིག་ཡིན།
སྣོལ་བསྡུར་ནི་གཞི་རྩའི་ཚད་འཇལ་ཐབས་ཤིག་ཡིན་པའི་ཆ་
ནས་སོར་བཞག་བྱེད་དགོས་པ་ཡིན། ཕྱོགས་མཐུན་གྱི་བརྒྱུད་
རིམ་གཉིས་ཀ་གསལ་བོར་མཚོན་ཆེད་དུ་བརྗོད་གཞི་ཉུང་
ཉུང་ཞིག་བདམས་པ་ཡིན་ལ། དེ་ཡང་བརྒྱུད་རིམ་འདི་ལ་
བརྟེན་པ་ཡིན། གཅིག་ནི་སྟབས་བདེར་གཏོང་བའི་ར་སྤྲོད་
ཡིན། འདིར་བརྗོད་པའི་སྟབས་བདེར་གཏོང་བ་ནི་སེམས་
ཁམས་ཀྱི་སྟེང་ནས་བཤད་པ་ལས་གཏན་ཚིགས་ཀྱི་སྟེང་ནས་
བཤད་པ་མ་ཡིན་ཞིང་། རྒྱུ་མཚན་ཡང་། སྤྱིར་བཏང་གི་གནད་
དོན་ནི་གཏན་ཚིགས་ཀྱི་སྒོ་ནས་ཆེས་སྟབས་བདེ་ཤོས་དེ་
ཡིན་པས་ཡིན། འདིར་བཤད་པ་ནི། གནད་དོན་ལ་གཞིགས་
པའི་ར་སྤྲོད་ཡིན་ལ། འདི་ནི་ང་ཚོར་མཚོན་ན་ཆེས་རྒྱུས་ཡོད་
དང་ཆེས་བསམ་བློ་གཏོང་བདེ་བོ་དེ་ཡིན། འདིའི་བརྒྱུད་རིམ་
264བོད་འགྱུར་སློབ་གསོའི་ཀློག་དེབ།
ནི་སྤྱིར་བཏང་གི་གནས་ལུགས་ལས་བྱེ་བྲག་གི་གནད་དོན
ཁུངས་འདེད་བྱེད་པ་ཡིན་ལ། ང་ཚོར་གནད་དོན་འདི་ལྟ་བུ་
གསར་རྟོགས་བྱེད་པའི་ཐབས་ལམ་ཡོད་པའམ་ཡང་ན་གནད་
དོན་འདི་ལྟ་བུ་བདེན་རྫུན་ཤན་འབྱེད་པའི་ཚད་འཛིན་ཡོད་
པའི་ཚེ་ན། ང་ཚོས་རིགས་ལམ་འདི་འདེད་ཆོག
སྒོར་སྙུང་འཁྱོག་ཐིག་གི་ཕོག་གྲིབ་ངེས་སྲོལ་དང་། སྤྱིར་
བཏང་གི་ཐེངས་གཉིས་མཉམ་བྱ་ལས་ཕྱུངས་པའི་འཁྱོག་ཐིག་
གིས་བླངས་པའི་གྲུབ་འབྲས་ཀྱི་ངོ་བོ་གཉིས་ཀར་འགྲེལ་བཤད་
སྟབས་བདེ་རྒྱག་པའི་ནུས་པ་ཡོད། འོན་ཀྱང་། འདི་ནི་བརྗོད་
བྱའི་མཐའ་མཚམས་སུ་གནས་ཡོད། འདི་ལྟ་བུའི་བརྗོད་བྱ་
ཡིས་གནས་ཚུལ་བརྒྱུད་སྤེལ་བྱེད་ཐུབ་ལ། ར་སྤྲོད་རྣམས་ཟིལ་
གྱིས་གནོན་ཐུབ།
འདིར་འཆར་གཞི་བཀོད་པའི་དབྱིབས་རྩིས་ཀྱི་ཕུགས་
བསམ་རང་བཞིན་གྱི་ཁྲིད་ཚན་ནི་དེ་འདྲ་རིང་བོ་མིན། ཕུགས་
བསམ་ནི་ནམ་ཡང་མངོན་འགྱུར་འབྱུང་ཐུབ་པ་ཞིག་མིན།
དུས་རིམ་རེ་རེའི་དེབ་ཐོག་ཤེས་བྱའི་རྣམ་པའི་རྩིས་རིག་གི་
རིགས་ལམ་གྱི་དོན་དངོས་གྲངས་འབོར་ནི་ཧ་ཅང་ཕྲ་མོ་ཡིན།
འོན་ཀྱང༌། དེར་དཔེར་བརྗོད་མང་བོ་འཇོག་དགོས་ཀྱི་ཡོད་
ལ། བརྗོད་གཞི་རེ་རེའི་གལ་ཆེའི་རང་བཞིན་དེ་དཔེར་བརྗོད་
265སློབ་གསོའི་དམིགས་ཡུལ།
ཀྱིས་མཚོན་པར་བྱེད་དགོས། དཔེར་བརྗོད་ཀྱང་སློབ་མ་ཚོར
བཀྲལ་རོགས་བྱེད་ཆོག་ལ། སློབ་མ་རང་ཉིད་ཚོས་བཀྲལ་ཡང་
རུང་། དཔེར་བརྗོད་འགོད་དུས་ཀྱང་སྐབས་བབས་ཀྱི་བསམ་
བློའི་ཁྱབ་ཁོངས་ཀྱི་སྤྱོད་ཡུལ་ལ་གཞིགས་ནས་འདེམས་གསེས་
བྱས་པ་དེ་འདྲ་ཡིན་དགོས། ཁྲིད་ཚན་འདི་ལྟར་བཀོད་སྒྲིག་
བྱས་ན། སློབ་མ་ཚོས་བར་སྟོང་གི་ཁྱད་ཆོས་གཙོ་བོའི་དབྱེ་ཞིབ
བྱེད་ཐབས་དང་། དེ་དག་ལ་བརྟག་དཔྱད་བྱེད་པའི་ཐབས་
ལམ་གཙོ་བོ་གང་དག་ཡིན་པ་ཤེས་ཐུབ།
¢¢)
བསམ་བློའི་སྙིང་སྟོབས་འདིའི་སྟེང་ནས་སླེབས་པའི་རྩིས་
རིག་གི་རྩ་བའི་རིགས་པ་ཞིབ་འཇུག་གི་ཁྲོད་དུ། ངེས་གཏན་
གྱི་ཤེས་བྱ་སྦྱོང་བ་དང་འགྲོགས་པའི་གཏན་ཚིགས་ཀྱི་ཐབས་
ལམ་སྦྱོང་བརྡར་བྱེད་རྒྱུ་བཀོད་སྒྲིག་བྱེད་དགོས་ལ། འདི་ནི
ཚན་རིག་དང་མཚན་ཉིད་རིག་པས་འཇིག་རྟེན་ཁམས་ལ་
ཞིབ་འཇུག་བྱེད་པའི་རྨང་གདན་དེ་ཡིན། ཁྲིད་ཚན་གྱི་ནང་དུ
འདི་ལས་ལྷག་པའི་ནང་དོན་དང་འདི་ལས་ལྷག་པའི་མཚན་
ཉིད་རིག་པའི་ལྟ་བ་ཚུད་པར་བྱེད་ཆེད་དུ། ད་ལྟའི་མི་རབས་
འདིས་བསྒྲུབས་པའི་ཕུལ་དུ་བྱུང་བའི་རྩིས་རིག་སློབ་ཁྲིད་
བཅོས་སྒྱུར་གྱི་བྱ་བ་འདི་མུ་མཐུད་དུ་འགྲོ་བ་དེ་ལས་སླ་མོ་
ཡིན་རྒྱུ་རེད་དམ། དྲང་མོར་བཤད་ན། གྲུབ་འབྲས་འདི་འདྲ་ནི་
266བོད་འགྱུར་སློབ་གསོའི་ཀློག་དེབ།
གང་ཟག་སྒེར་པ་འགའ་རེའི་འབད་བརྩོན་ལ་བརྟེན་ནས་ལེན་
ཐུབ་པ་ཞིག་གཏན་ནས་མ་རེད། རྒྱུ་མཚན་ངས་གོང་དུ་མདོར་
བསྡུས་སུ་བསྟན་པ་ལྟར། སློབ་གསོའི་ཁྲོད་ཀྱི་བཅོས་སྒྱུར་ཚང་
མར་ནུས་པ་ཐོན་རྒྱུ་ཧ་ཅང་དཀའ། འོན་ཀྱང་། རྒྱ་ཆེ་བའི་དགེ་
རྒན་རྣམ་པའི་སེམས་ཁོང་དུ་ཕུགས་བསམ་གྱི་འོད་སྣང་ཡོད་
ན། རྒྱུན་ཆད་མེད་པར་ནུས་པ་མཉམ་དུ་བསྡུས་པའི་སྟོབས་
ཤུགས་ཀྱིས་དོན་ཆེན་མང་བོ་སྒྲུབ་ཐུབ་ལ། མཐའ་མར་ཚང་མ་
ཧང་སངས་སུ་འཇུག་པའི་འགྱུར་ལྡོག་ཅིག་སླེབས་སྲིད། རིམ
བཞིན་དུ་ཉེར་མཁོའི་དཔེ་དེབ་ཁག་རྩོམ་སྒྲིག་བགྱི་དགོས་
ཤིང་། ལྷག་པར་དུ་བེད་སྤྱོད་རིན་ཐང་ཆུང་བའི་བསླབ་གཞི་
ཁག་གལ་ཆུང་དུ་འཛིན་པར་དམིགས་ཏེ་རྒྱུགས་ལེན་ལམ་
ལུགས་ལ་བཅོས་སྒྱུར་བྱས་ན་ནུས་པ་ཤུགས་ཆེན་ཐོན་པར་ཐེ
ཚོམ་ཟ་མི་དགོས། ཉེ་དུས་ཀྱི་ཉམས་མྱོང་ལ་གཞིགས་ན། རྒྱ་ཆེ་
བའི་དགེ་རྒན་མང་ཆེ་བས་རྩིས་རིག་འདི་འཕྲུལ་ཆས་ལྟ་བུའི་
སྦྱོང་བྱ་ཞིག་ཡིན་པར་སྐྱོན་བརྗོད་བྱེད་པ་ལས་སྐྱོབ་ཐབས་སུ།
དོན་སྙིང་ལྡན་པའི་ལམ་བུ་ཅི་ཞིག་ཡིན་རུང་དང་ལེན་བྱེད་
རྒྱུཪ་གྲ་སྒྲིག་ཨང་གསར་ཡིན་པ་རེད།
267སློབ་གསོའི་དམིགས་ཡུལ།
ལེའུ་བདུན་པ།
སློབ་གྲྭ་ཆེན་མོ་དང་དེ་དག་གི་བྱེད་ལས།
268བོད་འགྱུར་སློབ་གསོའི་ཀློག་དེབ།
གཅིག
སློབ་གྲྭ་ཆེན་མོ་རྣམས་རྒྱ་སྐྱེད་བཞིན་པ་ནི་ད་ལྟའི་དུས་
སྐབས་ཀྱི་སྤྱི་ཚོགས་འཚོ་བའི་རྣམ་པ་མངོན་གསལ་དོད་པོ་
ཞིག་རེད། རྣམ་པ་འདི་འཛམ་གླིང་རྒྱལ་ཁབ་ཡོངས་སུ་འབྱུང་
བཞིན་པ་གང་ཞིག་ལ། ཨ་རི་རྒྱལ་ཁབ་ཏུ་ལྷག་ཏུ་ཤུགས་ཆེ་
ཞིང༌། དེས་གཟི་བརྗིད་དང་ལྡན་པའི་གོ་གནས་ཤིག་བཟུང་
ཡོད། འོན་ཀྱང༌། སྐལ་བ་བཟང་བོའི་བགོས་སྐལ་གྱིས་རྣམ་པ་
འདིའི་རྩ་བའི་དགེ་མཚན་རྨེག་མེད་དུ་འཇོམས་སྲིད་པའང་
ཡོད། སློབ་གྲྭ་ཆེན་མོ་ཁག་གིས་རྒྱལ་ཁབ་ལ་ཞབས་འདེགས་
ཅི་ཞིག་བསྒྲུབ་དགོས་མིན་ཏེ། སློབ་གྲྭ་ཆེན་མོ་ཁག་གི་རྩ་བའི
བྱེད་ལས་ཅི་ཞིག་ཡིན་དགོས་པ་གསལ་བོ་མ་རྟོགས་གོང་དུ།
སློབ་གྲྭ་ཆེན་མོའི་གྲངས་ཀ་དང་རྒྱ་ཁྱོན། ནང་ཁུལ་གྱི་རྙོག་
འཛིང་ལྡན་པའི་སྒྲིག་གཞི་སོགས་ཕྱོགས་གང་ཅིའི་ཐད་ནས་
ཇེ་ཆེར་ཕྱིན་པ་ཡིས། སློབ་གྲྭ་ཆེན་མོ་འདི་དག་གི་རྩ་བའི་སྤྱོད་
སྒོ་ཡོངས་སུ་འཇོམས་པའི་ཉེན་ཁ་ཡོད། ཅུང་ཡར་རྒྱས་སུ་ཕྱིན་
པའི་རྒྱལ་ཁབ་ཅིག་ལ་མཚོན་ན། སློབ་གྲྭ་ཆེན་མོ་ཁག་གི་རྩ
269སློབ་གསོའི་དམིགས་ཡུལ།
བའི་བྱེད་ལས་ཅི་ཞིག་ཡིན་དགོས་པར་བསམ་བློ་ཡང་བསྐྱར་
གཏོང་རྒྱུ་ལྷག་ཏུ་གལ་ཆེ། གནད་དོན་འདི་ཨ་རི་རྒྱལ་ཁབ་ལ་
མཚོན་ན་ལྷག་ཏུ་བསམ་གཞིག་བྱེད་དགོས་པའི་གནད་ཡིན
ཏེ། རྒྱུ་མཚན་ནི། རྒྱལ་ཁབ་འདི་རྣམ་དཔྱོད་དང་ལྡན་པའི་ལམ་
སྟོན་འོག་ནས་ཡར་རྒྱས་སུ་འགྲོ་བཞིན་ཡོད་ལ། ཡར་རྒྱས་འདི
ནི་མིའི་རིགས་ཧྲིལ་བོ་ཤེས་རིག་གསར་པ་ཞིག་གི་ཕྱོགས་སུ་
མདུན་སྐྱོད་བྱེད་པའི་གོམ་ཁ་བརྟན་པོ་དེ་ཡིན་སྲིད།
སྤྱིར་སློབ་གྲྭ་ཆེན་མོ་ཁག་གི་སྡེ་ཁག་འདྲ་མིན་སྣ་ཚོགས་
སུ་བྱེ་བྲག་གི་གནད་དོན་གྲངས་ལས་འདས་པ་ཞིག་ཡོད་མོད།
རྩོམ་ཐུང་འདིས་སློབ་གྲྭ་ཆེན་མོ་ཁག་གི་སྤྱིའི་གནད་དོན་ཁག་
གི་སྟེང་དུ་གླེང་སློང་རྒྱུ་ཡིན། སྤྱིའི་གནད་དོན་དེ་བྱེ་བྲག་གི་
དཔེ་མཚོན་གྱིས་གསལ་བར་བྱེད་དགོས་པས། ངས་འདི་ནས་
སློབ་གྲྭ་ཆེན་མོ་ཞིག་གི་ཚོང་ལས་སློབ་གླིང་ཞིག་དཔེ་མཚོན་
དུ་འགོད་རྒྱུ་ཡིན། ངས་སློབ་གླིང་འདི་འདེམས་པའི་རྒྱུ་མཚན་
ཡང་། ཚོང་ལས་སློབ་གླིང་ནི་སློབ་གྲྭ་ཆེན་མོ་ཁག་གི་ནང་དུ་
འཛུགས་བཞིན་པའི་སློབ་གླིང་གསར་པ་ཁག་གི་དཔེ་མཚོན་
ཞིག་ཡིན་པས་ཡིན། སློབ་གླིང་འདི་དག་ནི་དེང་རབས་རྒྱལ་
ཁབ་ཁག་གི་སྤྱི་ཚོགས་བྱེད་སྒོ་ཁག་ལ་དམིགས་བསལ་གྱི་
འབྲེལ་བ་ཡོད་ཅིང༌། རྒྱུ་མཚན་དེའི་དབང་གིས། འདི་ནི་སློབ་
270བོད་འགྱུར་སློབ་གསོའི་ཀློག་དེབ།
གྲྭ་ཆེན་མོའི་བྱ་སྤྱོད་ཀྱིས་རྒྱལ་ཁབ་ཅིག་གི་སྤྱི་ཚོགས་འཚོ་བར་
ཤུགས་རྐྱེན་ཇི་འདྲ་ཐེབས་རྒྱུ་ཡིན་མིན་གྱི་དཔེ་མཚོན་ལེགས་
ཤོས་དེ་ཡིན། དེ་བཞིན་དུ། ང་རང་ཉིད་ཀྱིས་ལས་ཀྱི་སྣེ་མོ་
འཛིན་པའི་སྐལ་བ་ལྡན་པའི་ཨ་རིའི་ཧར་ཝར་ཌི་སློབ་གྲྭ་ཆེན་
མོའི། གཞི་རྒྱ་ཆེ་ཞིང་བརྗིད་ཉམས་ལྡན་པའི་ཚོང་ལས་སློབ་
གླིང་གསར་འཛུགས་ཀྱི་ལས་གཞི་མཇུག་བསྡུས་མ་ཐག་པ་
ཡིན།
འཛམ་བུ་གླིང་གི་སློབ་གྲྭ་ཆེན་མོ་རྩེ་གྲ་ཞིག་གི་ནང་དུ་
གཞི་རྒྱ་འདི་འདྲ་ཆེ་བའི་སྦྱོང་བརྡར་སློབ་གླིང་ཞིག་འཛུགས་
པར་དོན་སྙིང་གསར་པ་ངེས་ཅན་ཡོད། འདིས་ཨ་རིའི་སློབ་གྲྭ་
ཆེན་མོ་ཁག་གི་འདས་པའི་ལོ་ངོ་མང་བོའི་རིང་ལ་འདི་དང་
རིགས་འདྲའི་སྡེ་ཁག་བཙུགས་ནས་ཡོང་བའི་ཆེས་ཡང་རྩེའི་
འབྲས་བུ་དེ་མཚོན་གྱི་ཡོད། འདི་ནི་སློབ་གྲྭ་ཆེན་མོའི་འཇིག
THI
རྟེན་དུ་གསར་དུ་འཁྲུངས་པའི་དངོས་ཡོད་གསར་པ་ཞིག་ཡིན།
འདི་གཅིག་པུས་ཀྱང་སློབ་ཆེན་སློབ་གསོའི་དགོས་དམིགས
ཐད་ལ་སྤྱིར་བཏང་གི་བསམ་གཞིག་ཡང་བསྐྱར་བྱེད་དགོས་
པ་ར་སྤྲོད་བྱས་ཡོད་ལ། དགོས་དམིགས་འདི་སྤྱི་ཚོགས་ཀྱི་བདེ་
དོན་ཐད་ལ་ག་འདྲའི་གལ་ཆེན་ཡིན་པ་ཡང་ར་སྤྲོད་བྱས་ཡོད།
ཚོང་ལས་སློབ་གླིང་གི་དོན་སྙིང་གསར་པའི་ཐད་ལ་འུར་
271སློབ་གསོའི་དམིགས་ཡུལ།
བསྟོད་ཀྱང་བྱེད་མི་རུང་། སྤྱིར་སློབ་གྲྭ་ཆེན་མོ་ཁག་དོན་སྤྱིའི་
ཤེས་བྱ་ཁོ་ན་སློབ་གཉེར་བྱེད་པའི་རྒྱ་རུ་ཚུད་པའང་མིན། ཡུ་
རོབ་གླིང་ཆེན་གྱི་སློབ་ཆེན་ཆེས་སྔ་ཤོས་ཏེ། དབྱི་ཏ་ལིའི་སཱ་
ལེར་ནོ་སློབ་གྲྭ་ཆེན་མོ་ནི་གསོ་བ་རིག་པ་ཆེད་སྦྱོང་བྱེད་ས་
ཡིན་ལ། དེ་བཞིན་དུ། སྤྱི་ལོ་1316ལོར་དབྱིན་ཡུལ་གྱི་ཁམ་
ཟམ་གྲོང་ཁྱེར་དུ། རྒྱལ་བོའི་དྲུང་ཡིག་པ་དམིགས་བསལ་གསོ་
སྐྱོང་བྱེད་ཆེད་དུ་སློབ་གླིང་གསར་དུ་བཙུགས་པ་རེད། དེ་ལྟར།
འདས་པའི་སློབ་གྲྭ་ཆེན་མོ་ཁག་གིས་ཀྱང་དྲུང་ཡིག་པ་དང་
སྨན་པ། ཁྲིམས་རྩོད་པ་དང་བཟོ་ལས་འཆར་འགོད་པ་སོགས་
གསོ་སྐྱོང་བྱས་པ་རེད། ཚོང་ལས་ནི་དེང་སང་ཚད་མཐོའི་
རིག་པའི་གཞུང་ལུགས་ཅན་གྱི་ལས་རིགས་ཤིག་ཏུ་གྱུར་ཡོད་
པས། འདི་ཡང་གོང་གི་ཆེད་སྦྱོང་ལས་རིགས་ཁག་གི་སྣེ་དུ་
མཐུད་འོས་པར་གྱུར་ཡོད། འོན་ཀྱང་། གསར་པ་འདི་ལ་གསར་
པའི་ཞན་ཆ་ཡང་ཡོད་དེ། དཔེར་ན། ཚོང་ལས་སློབ་གླིང་ལ་
འཚམས་པའི་ཁྲིད་ཚན་དང༌། སློབ་གླིང་འདི་ལྟ་བུའི་འགྲོ་
སྟངས་སྣ་ཚོགས་ཀྱང་ད་དུང་ཚོད་ལྟའི་དུས་རིམ་དུ་ལུས་ཡོད།
དེའི་རྐྱེན་གྱིས། སློབ་གླིང་འདི་དག་གི་མ་ལག་ཇུས་འགོད་བྱེད་
སྐབས་སྤྱིའི་རྩ་འཛིན་ཁག་ལ་བསམ་བློ་ཡང་བསྐྱར་གཏོང་རྒྱུ་
ནི་ཅི་བས་ཀྱང་གལ་ཆེ། འོན་ཀྱང་། ང་རང་གི་ངོས་ནས། སློབ་
272བོད་འགྱུར་སློབ་གསོའི་ཀློག་དེབ།
གླིང་འདི་དག་གི་མ་ལག་ཇི་ལྟར་ཇུས་འགོད་བྱེད་ཕྱོགས་ཀྱི་
ཞིབ་ཕྲའི་གནས་ཚུལ་དང་། ཡང་ན་སྦྱོང་བརྡར་ཧྲིལ་བོ་བཏང་
སྙོམས་སུ་གནས་ཐབས་ཀྱི་ལམ་ལུགས་གང་འདྲ་བཟོ་དགོས་
མིན་ཐད་སྐད་ཆ་བཤད་ན། དེ་ནི་ཚོད་དཔག་ཁོ་ནས་བཤད་
པ་ཙམ་དུ་ཟད། གནད་དོན་འདི་དག་ཐད་ལ་ང་ལ་ཤེས་བྱ་
ཅི་ཡང་མེད་པས། དེའི་ཐད་ལ་ལམ་སྟོན་གྱི་ཚིག་གཅིག་ཀྱང
བཤད་རྒྱུ་མེད།
གཉིས།
སློབ་གྲྭ་ཆེན་མོ་ཁག་ནི་སློབ་གསོའི་སློབ་གླིང་དང་ཞིབ་
འཇུག་གི་སློབ་གླིང་ཡིན། འོན་ཀྱང༌། སློབ་གྲྭ་ཆེན་མོ་འདི་དག་
གནས་དགོས་པའི་དགོས་དམིགས་གཙོ་བོ་ནི་སློབ་མ་ཚོར་
ཤེས་བྱ་སྤྲོད་རྒྱུ་ཁོ་ནའི་ཆེད་དུ་མིན་ལ། སློབ་གླིང་གི་སློབ་
དཔོན་ཚོར་ཞིབ་འཇུག་གི་གོ་སྟབས་སྩོལ་རྒྱུ་ཁོ་ནའི་ཆེད་
དུའང་མིན།
གོང་གི་བྱེད་ལས་འདི་གཉིས་སྒྲུབ་པར། རིན་གོང་མཐོ་
བའི་སློབ་གཉེར་ཁང་འདི་དག་དགོས་དོན་མེད་པར། འདི་
273སློབ་གསོའི་དམིགས་ཡུལ།
ལས་ཀྱང་རིན་གོང་དམའ་མོས་སྒྲུབ་ཐུབ། དཔེ་དེབ་ཚང་མ་
གོང་ཁེ་པོ་ཡིན་ལ།
མྱོང་འདྲིས་སྦྱོང་བརྡར་གྱི་མ་ལག་ཀྱང་
གསལ་བོ་གྲུབ་ཡོད། དུས་རབས་བཅོ་ལྔ་པ་རུ་པར་སྐྲུན་ལག་
རྩལ་དར་ཁྱབ་ཏུ་ཕྱིན་པ་ནས་བཟུང༌། ཤེས་བྱ་ཁོ་ན་བརྒྱུད་
སྤྲོད་བྱེད་པར་སློབ་གྲྭ་ཆེན་མོ་ཁག་དགོས་དོན་མེད་པར་གྱུར་
ཡོད། དེ་ལྟ་ནའང༌། སློབ་གྲྭ་ཆེན་མོ་ཁག་གི་རྨང་གཞིའི་སྒུལ་
ཤུགས་གཙོ་བོ་དེ་དེའི་རྗེས་ནས་བྱུང་བ་ཡིན་ལ། སྒུལ་ཤུགས་
དེ་ཉེ་སྔོན་ནས་བཟུང་ཤུགས་ཇེ་ཆེར་འགྱུར་བཞིན་ཡོད།
སློབ་གྲྭ་ཆེན་མོ་གནས་དགོས་པའི་རྒྱུ་མཚན་ནི། དེས་
གཞོན་པ་དང་རྒན་པ་ཚང་མ་སློབ་སྦྱོང་གི་འཆར་སྣང་རང་
བཞིན་གྱི་བསམ་གཞིག་སྟེང་ནས་མཉམ་དུ་བསྡུས་ནས། ཤེས་
བྱ་དང་མི་ཚེའི་སྤྲོ་སྣང་བར་གྱི་འབྲེལ་བ་རྒྱུན་བསྲིངས་བྱེད་
ཐུབ་པས་ཡིན། སློབ་གྲྭ་ཆེན་མོས་ཀྱང་ཤེས་བྱ་བརྒྱུད་སྤྲོད་
བྱེད་མོད། འོན་ཀྱང༌། དེས་འཆར་སྣང་གི་སྒོ་ནས་བརྒྱུད་སྤྲོད་
བྱེད་པ་ཡིན། མ་མཐའ་ཡང་འདི་ནི་སློབ་གྲྭ་ཆེན་མོ་ཞིག་གིས་
སྤྱི་ཚོགས་ཀྱི་ཆེད་དུ་བསྒྲུབ་དགོས་པའི་འགན་ཁུར་དེ་ཡིན་
ལ། འགན་ཁུར་འདི་སྒྲུབ་མི་ཐུབ་པའི་སློབ་གྲྭ་ཆེན་མོ་ཞིག་མུ་
མཐུད་དུ་གནས་པའི་དགོས་པ་མེད། འཆར་སྣང་གི་བསམ་
གཞིག་ལས་བྱུང་བའི་སྤྲོ་སྣང་གི་ཁོར་ཡུག་འདིས་ཤེས་བྱ་ལ་
274བོད་འགྱུར་སློབ་གསོའི་ཀློག་དེབ།
འགྱུར་ལྡོག་གཏོང་བ་ཡིན། ད་ལྟ་དངོས་ཡོད་ནི་དངོས་ཡོད་
ཙམ་མ་ཡིན་པར། དེ་ནི་སྲིད་པ་སྣ་ཚོགས་ཀྱིས་གང་བ་ཡིན།
དེ་ནི་ད་ལྟ་དྲན་འཛིན་ནུས་པའི་ཁུར་པོ་མ་ཡིན་པར། དེ་ནི་ང་
ཚོའི་རྨི་ལམ་ནང་གི་སྙན་ངག་མཁན་ལྟ་བུའི་ངར་ཤུགས་སློང་
མཁན་ཞིག་ཡིན་ལ། དེ་ནི་ང་ཚོའི་མི་ཚེའི་སྙིང་བོ་སྐྲུན་པའི་
བཟོ་བོ་ཡིན།
འཆར་སྣང་ནི་དངོས་ཡོད་དང་ཁ་འབྲལ་མི་རུང་། འཆར་
སྣང་ནི་དངོས་ཡོད་ལ་འོད་སྣང་སྦྱིན་པའི་སྒྲོན་མེ་ཡིན། འཆར་
སྣང་གིས་དངོས་ཡོད་རྣམས་ཇི་ལྟར་གནས་པའི་རྩ་འཛིན་གྱི་
སྣ་དྲངས་ནས་དེ་ཉིད་ཀྱི་བྱེད་ལས་ངོམ་ལ། དེས་རྩ་འཛིན་དེ་
དག་དང་མཐུན་པའི་གདམ་ང་ཅན་གྱི་སྲིད་པ་སྣ་ཚོགས་ཀྱི
རིག་སྟོབས་ཀྱི་དཔྱད་ཞིབ་ལ་བརྟེན་ནས་རང་ཉིད་ཀྱི་བྱེད་
ལས་ངོམ་གྱི་ཡོད། འདིས་མིའི་རིགས་ཀྱིས་རིག་སྟོབས་ཀྱི་སྣང་
བརྙན་སྟེང་ནས་འཇིག་རྟེན་གསར་པ་ཞིག་སྐྲུན་པའི་ནུས་པ
སྩོལ་ལ། འདིས་མི་ཚེའི་སྙིང་བོ་ཡིད་མགུ་བ་ཞིག་གསལ་སྟོན་
བྱས་ནས་མི་ཚེའི་སྤྲོ་སྣང་རྒྱུན་བསྲིངས་བྱེད་ཀྱི་ཡོད།
གཞོན་ནུ་ནི་འཆར་སྣང་གིས་ཕྱུག་པ་ཡིན་ལ། གལ་སྲིད་སློབ་
སྦྱོང་གིས་འཆར་སྣང་ཇེ་དྲག་ཏུ་བཏང་ཚེ། འཆར་སྣང་གི་ནུས་
ཤུགས་འདི་ནི་མི་ཚེ་ཧྲིལ་བོར་རྒྱུན་བསྲིངས་ཐུབ་པ་ཞིག་ཡིན།
275སློབ་གསོའི་དམིགས་ཡུལ།
འཇིག་རྟེན་སྟེང་གི་སྐྱོ་གར་ཞིག་ནི། འཆར་སྣང་གིས་ཕྱུག་པའི་
སྐྱེ་བོ་ལ་ཉམས་མྱོང་གིས་དབུལ་ཞིང་། ཉམས་མྱོང་གིས་ཕྱུག་
པའི་སྐྱེ་བོ་ཚོར་འཆར་སྣང་གི་ནུས་པ་ཞན་པ་དེ་ཡིན། བླུན་པོ་
ཡིས་ཤེས་བྱ་མེད་པར་འཆར་སྣང་ལ་བརྟེན་ནས་བྱ་བ་བྱེད་
ཅིང༌། ལུགས་ཙམ་འཛིན་པའི་ཤེས་རློམ་པ་ཚོས་འཆར་སྣང་
མེད་པར་ཤེས་བྱ་ལ་བརྟེན་ནས་བྱ་བ་བྱེད་པ་ཡིན། སློབ་གྲྭ་
ཆེན་མོའི་བྱེད་ལས་ནི། འཆར་སྣང་དང་ཉམས་མྱོང་གཉིས་ཀ་
གཞི་གཅིག་ཏུ་བསྡུ་རྒྱུ་དེ་ཡིན།
ལང་ཚོའི་ཆ་ལག་ཡོངས་སུ་རྫོགས་པའི་གཞོན་ནུའི་དུས་
ཀྱི་འཆར་སྣང་གི་ཐོག་མའི་སྦྱོང་བརྡར་ལ་ཁ་གཏུགས་ཀྱི་བྱེད་
ལས་དགོས་པའི་རེ་བ་འདོན་མི་རུང་། ཉིན་རེར་དངོས་ཡོད་
སྒྲིག་འཛུགས་ཤིག་རྒྱུན་མཐུད་བྱེད་པའི་འགན་ཁུར་ཡོད་ཚེ།
ཕྱོགས་སུ་མ་ལྷུང་བའི་བསམ་བློའི་གོམས་གཤིས་ཆགས་མི་ཐུབ།
ཁྱོད་རང་ལ་ནོར་འགྲིག་གང་རུང་གི་བསམ་བློ་གཏོང་བའི་
རང་དབང་ངེས་པར་དུ་ཡོད་དགོས་ལ། རང་ཉིད་ཀྱི་སྐྱོན་གྱིས་
མ་གོས་པའི་འཇིག་རྟེན་ཁམས་འདིའི་སྣ་འཛོམས་རང་བཞིན་
ལ་དགའ་མོས་བྱེད་པའི་རང་དབང་ཡང་ངེས་པར་དུ་ཡོད་
དགོས།
སློབ་གྲྭ་ཆེན་མོའི་སྤྱིར་བཏང་གི་བྱེད་ལས་ཐད་ཀྱི་བསམ་
276བོད་འགྱུར་སློབ་གསོའི་ཀློག་དེབ།
གཞིག་འདི་ཚོང་ལས་སློབ་གླིང་ཞིག་གི་བྱེ་བྲག་བྱེད་ལས་ཐད་
ཀྱི་བསམ་གཞིག་ལ་སྦྱར་ནས་བཀྲལ་ཆོག སློབ་གླིང་འདི་ལྟ་བུ་
ཞིག་གི་བྱེད་ལས་གཙོ་བོ་ནི་ཚོང་ལས་ལ་དགའ་ཞེན་བླ་ལྷག་
ཏུ་ཆེ་བའི་མི་སྣ་གསོ་སྐྱོང་བྱེད་ཆེད་དུ་རེད་ཟེར་དུས་སེམས་
ལ་བྲེད་ཤ་ལངས་མི་དགོས། སྤྱིར་བཏང་འགྲོ་བ་མིའི་རིགས་
ལ་མཚོན་ན། ཁོ་ཚོས་མི་ཚེའི་འཚོ་བའི་དོན་དུ་དང་དོད་ཆེན་
པོ་བྱེད་པ་དེ་ཕྱི་དངོས་པོའི་བདེ་བ་སྙེག་པའི་གུ་དོག་གི་ལམ་
བུའི་ཕྱོགས་སུ་བགྲོད་པའི་ཐ་མལ་བའི་དམིགས་ཡུལ་གྱིས་
བསྐྱེད་པའི་འབྲས་བུ་ཡིན་པར་འདོད་ཀྱི་ཡོད་མོད། འོན་ཀྱང་།
འགྲོ་བ་མིའི་རིགས་ཀྱི་ལྷན་སྐྱེས་ཀྱི་སྣེ་འདྲེན་བག་ཆགས་དང༌།
དེ་མིན་གྱི་རྒྱུ་རྐྱེན་འདྲ་མིན་སྣ་ཚོགས་ཀྱིས། གོང་གི་སྐྱག་རྫུན་
དེའི་རྫུན་རྐུབ་རྟོལ་གྱི་ཡོད་
དེང་རབས་རྙོག་འཛིང་ལྡན་པའི་སྤྱི་ཚོགས་ཀྱི་འདུས་
གྲུབ་ཕུང་བོའི་ཁྲོད་དུ། མི་ཚེའི་འགྲུལ་བཞུད་དེ་རིག་སྟོབས་ཀྱི
འགྲུལ་བཞུད་དང་ཁ་འབྲལ་ཐབས་མེད། སྟབས་བདེའི་གནས་
བབ་འོག་ཏུ། སྣེ་ཁྲིད་མཁན་ཚོས་རི་བོའི་ཡང་རྩེའི་མཐོང་རྒྱ་
ལ་སྙེག་ནས། རང་ཉིད་ཀྱི་ལྷན་སྐྱེས་ཀྱི་བག་ཆགས་ཀྱིས་བསྐྱེད་
པའི་འདོད་པའི་རྗེས་སུ་འབྲངས་ཆོག འོན་ཀྱང༌། རྙོག་འཛིང་
ཆེ་བའི་དེང་རབས་ཀྱི་ཚོང་ལས་སྒྲིག་འཛུགས་ཀྱི་ཁྲོད་དུ། སྒྲིག་
277སློབ་གསོའི་དམིགས་ཡུལ།
འཛུགས་གང་ཞིག་རྒྱལ་ཁའི་ངང་ནས་བསྐྱར་སྒྲིག་བྱེད་དགོས་
ན། དབྱེ་ཞིབ་ཀྱི་རིག་སྟོབས་འགྲུལ་བཞུད་དང་འཆར་སྣང་
བསྐྱར་སྐྲུན་གྱི་རིག་སྟོབས་འགྲུལ་བཞུད་ངེས་པར་དུ་སྔོན་དུ་
འགྲོ་དགོས། ཅུང་རྙོག་འཛིང་མེད་པའི་འཇིག་རྟེན་དུ། ཚོང་
ལས་འབྲེལ་བ་ཚང་མ་མི་དང་མིའི་བར་དུ་ཐད་ཀར་འབྲེལ་
བ་བྱས་ནས། འབྲེལ་ཡོད་ཀྱི་དངོས་པོའི་གནས་སྟངས་ལ་ཐད་
ཀར་གདོང་ཐུག་པ་ཡིན་པས། ཧ་ཅང་སྟབས་བདེ་ཡིན། དེང་
གི་དུས་ཀྱི་ཚོང་ལས་སྒྲིག་འཛུགས་ལ་མཚོན་ན། ལས་རིགས་སྣ་
ཚོགས་དང་གྲོང་ཁྱེར་སྣ་ཚོགས། རི་བོ་སྣ་ཚོགས་དང་ཐང་བདེ་
སྣ་ཚོགས་སོགས། ལ་ཐོར་ལུང་ཐོར་དུ་སོང་བའི་མང་ཚོགས་
འདྲ་མིན་ཏེ། རྒྱ་མཚོའི་སྟེང་གི་མང་ཚོགས་དང་གཏེར་ཁའི་
སྟེང་གི་མང་ཚོགས། ཡང་ན་ནགས་ཚལ་ཁྲོད་ཀྱི་མང་ཚོགས་
སོགས། མདོར་ན་མིའི་རིགས་འདྲ་མིན་སྣ་ཚོགས་ཀྱི་སེམས་
ཁམས་ལ་དྲན་རིག་རྒོད་པའི་ངེས་ཤེས་ཤིག་རྙེད་དགོས་པ་
ཡིན། དེང་རབས་ཚོང་ལས་ཀྱི་ཚ་ཁུལ་གྱི་གནས་ཚུལ་དྲན་
རིག་རྒོད་པོས་ཤེས་ཐུབ་དགོས་ལ། ཚ་གྲང་སྙོམ་ཁུལ་གྱི་དོན
སྤྱིའི་གནས་ཚུལ་ཡང་དྲན་རིག་རྒོད་པོས་ཤེས་ཐུབ་དགོས། དེ་
བཞིན་དུ། སྒྲིག་འཛུགས་ཆེན་པོ་མང་བོ་ཞིག་གི་བར་གྱི་ཕན་
ཚུན་རྐྱ་བསྣོལ་བའི་ཁེ་ཕན་དང༌། དེའི་གཤམ་འོག་གི་གྲུབ་ཆ་
278བོད་འགྱུར་སློབ་གསོའི་ཀློག་དེབ།
རེ་རེའི་འགྱུར་བ་ཡི་དབང་གིས་རྙོག་འཛིང་གི་རྣམ་པ་སྤྱི་ལ་
ཐེབས་སྲིད་པའི་འགྱུར་ལྡོག་བཅས་དྲན་རིག་རྒོད་པོས་འཛིན་
ཐུབ་དགོས། དེ་ལ་ཆབ་སྲིད་དཔལ་འབྱོར་གྱི་ཁྲིམས་ལུགས་
ཤེས་བྱའི་གོ་རྟོགས་དགོས་ལ། གོ་རྟོགས་དེ་ཡང་དོན་སྤྱི་ཙམ་
མ་ཡིན་པར། དེ་ནི་དངོས་ཡོད་གནས་ཚུལ་འོག་ཏུ་བེད་སྤྱོད་
གཏོང་ཐུབ་པའི་གོ་རྟོགས་ཡིན། དེ་ལ་སྲིད་གཞུང་གི་གོམས་
གཤིས་ཐད་ཀྱི་ཆ་རྒྱུས་དགོས་ལ། གོམས་གཤིས་དེ་དག་གནས་
སྟངས་འདྲ་མིན་འོག་ནས་ཇི་ལྟར་འགྱུར་ལྡོག་འབྱུང་བར་
ཡང་ཆ་རྒྱུས་ཡོད་དགོས། དེ་ལ་འགྲོ་བ་མིའི་རིགས་ཀྱི་སྒྲིག
འཛུགས་ཚང་མའི་ལྷན་སྦྲེལ་གྱི་སྟོབས་ཤུགས་མཐོང་བའི་མིག་
རྒྱང་དགོས་ལ། འགྲོ་བ་མིའི་རིགས་ཀྱི་ལྷན་སྐྱེས་ཀྱི་ཚད་བཀག་
མཐོང་བའི་མིག་རྒྱང་དང་དེའི་དབང་གིས་ལྷག་བསམ་རྣམ་
དག་གི་ཞབས་ཞུ་མཁོ་བའི་མིག་རྒྱང་བཅས་དགོས། དེ་ལ་
འཕྲོད་བསྟེན་གྱི་ཆོས་ཉིད་རྟོགས་དགོས་ལ་ངལ་དུབ་ཀྱི་ཆོས་
ཉིད་ཀྱང་རྟོགས་དགོས་ཤིང་། རྒྱུན་མཐུད་ཡུན་གནས་ཡོང་
བའི་ཆ་རྐྱེན་ཡང་རྟོགས་དགོས། དེ་ལ་བཟོ་གྲྭའི་ལས་ཀའི་ཁོར་
ཡུག་གིས་སྤྱི་ཚོགས་སྟེང་ལ་ཤུགས་རྐྱེན་ཅི་ཡོད་རྟོགས་དགོས་
ལ། དེང་རབས་སྤྱི་ཚོགས་ནང་དུ་ཉེར་སྤྱོད་ཚན་རིག་གི་བྱེད་
ལས་ཅི་ཡིན་སྐོར་ལ་གོ་རྟོགས་གསལ་བོ་ཡོད་དགོས། དེ་ལ་མི་
279སློབ་གསོའི་དམིགས་ཡུལ།
གཞན་པ་ལ། “ལགས་སོ། འགྲིག་གི་རེད།” དང་ཡང་ན། “མིན།
འགྲིག་གི་མ་རེད།”
ཟེར་ཐུབ་པའི་རང་རྟོགས་ཀྱི་གཤིས་ཀ་
ཡོད་དགོས་ལ། དེ་ལྟ་བུའི་ལན་དེ་ཡང་གནས་ལུགས་ལ་རྨོངས་
པའི་མགོ་བོ་མཁྲེགས་པོའི་སྐད་ཆ་མ་ཡིན་པར། འབྲེལ་ཡོད་ཀྱི་
གདམ་ང་ལ་བློ་གྲུང་པོས་དཔྱད་ཞིབ་བྱས་པ་ལས་བྱུང་བ་ཡིན་
དགོས།
སློབ་གྲྭ་ཆེན་མོ་ཁག་གིས་ང་ཚོའི་ཤེས་རིག་གི་སྣེ་འདྲེན་
མི་སྣ་སྟེ། ཆོས་བྱེད་ལས་སྣེ་དང་ཁྲིམས་རྩོད་པ། སྲིད་སྐྱོང་མི་
སྣ་དང་སྨན་པ། ཚན་རིག་མཁས་པ་དང་རྩོམ་རིག་མཁས་
པ་སོགས་གསོ་སྐྱོང་བྱས་ཡོད། སློབ་གྲྭ་ཆེན་མོ་ཁག་ནི་ཕུགས་
བསམ་གྱི་ཁྱིམ་གཞིས་ཡིན་ལ། མི་རྣམས་ཀྱིས་ཕུགས་བསམ་
དེ་དག་གི་སྣེ་འདྲེན་འོག་ནས། ཡུལ་དུས་གནས་སྐབས་དེའི་
དཀའ་རྙོག་ཁག་ལ་གདོང་ལེན་བྱེད་ཀྱི་ཡོད། ཡབ་ཆེན་རྒྱལ་
ཁམས་པ་་རྣམས་དབྱིན་ཡུལ་དང་ཁ་བྲལ་ནས། རང་ཉིད་ཀྱི་
དད་མོས་དང་མཐུན་པའི་སྤྱི་ཚོགས་སྒྲིག་གཞི་ཞིག་བཙུགས་
པ་རེད་ལ། ཁོ་ཚོས་ཆེས་ཐོག་མར་སྤེལ་བའི་བྱ་སྤྱོད་གཅིག་
ལོ་ཙཱ་བའི་མཆན། ཡབ་ཆེན་རྒྱལ་ཁམས་པ་སྟེ། Pilgrim Fathers ནི་ཆོས་ལུགས་གྲུབ་མཐའི་དད་མོས་
ཐོག་ནས་གཉའ་གནོན་ཐེབས་པའི་དབྱིན་ཡུལ་གྱི་ཆོས་པ་བརྒྱ་དང་གཉིས་ལས་གྲུབ་པའི་རྒྱལ་ཁམས་
པའི་སྡེ་ཞིག་དབྱིན་ཡུལ་དང་ཁ་བྲལ་ནས། ཨ་མེ་རི་ཁ་གླིང་ཆེན་དུ་བྲོས་ནས། སྤྱི་ལོ་1620ལོར་དེ་གར་
ཁོ་ཚོའི་དད་མོས་དང་མཐུན་པའི་གཞིས་ཆགས་བཙུགས་པ་རེད། ཁོ་ཚོ་ནི་ཨ་མེ་རི་ཁ་གླིང་ཆེན་དུ་
སླེབས་པའི་དབྱིན་ཡུལ་གྱི་མི་སེར་གཞིས་ཆགས་མཁན་ཐོག་མའི་གྲས་ཡིན། ཁོ་ཚོ་ནི་ཡེ་ཤུའི་ཁྲིམས་
གཙང་གྲུབ་མཐའི་རྗེས་འཇུག་པ་ཡིན།
280བོད་འགྱུར་སློབ་གསོའི་ཀློག་དེབ།
ནི་ཁམ་ཟམ་ཡུལ་གྱི་ཧར་ཝར་ཌི་གཙུག་ལག་སློབ་གྲྭ་ཆེན་
མོ་བཙུགས་པ་དེ་རེད། ཡུལ་འདིའི་མིང་ཡང་དབྱིན་ཡུལ་
གྱི་གནའ་བོའི་ཕུགས་བསམ་ཡོངས་ཀྱི་མ་ཡུམ་སྟེ། དབྱིན་
ཡུལ་ཁམ་ཟམ་གཙུག་ལག་སློབ་གྲྭ་ཆེན་མོའི་མིང་ཐོག་ནས་
བཏགས་པ་རེད་ལ། ཁོ་ཚོ་ལས་མང་བོ་ཞིག་གིས་ཁམ་ཟམ་
སློབ་ཆེན་ལས་སློབ་གཉེར་གནང་མྱོང་བ་རེད། འདས་པའི་
དུས་སུ་ལས་རིགས་གཞན་པ་ཁག་གི་སྟེང་དུ་མཁོ་བའི་རིག་
སྟོབས་ཀྱི་འཆར་སྒོ་དེ་དེང་སང་ཚོང་ལས་ཀྱི་སྟེང་དུ་མཁོ་ཡི་
ཡོད་ལ། སློབ་གྲྭ་ཆེན་མོ་ཁག་ནི་ཡུ་རོབ་གླིང་གི་རིགས་སོ་སོའི
མི་དམངས་ཀྱི་འཕེལ་རྒྱས་ཐད་དུ་འདི་ལྟ་བུའི་བསམ་བློའི་
ཞབས་འདེགས་སྒྲུབ་པའི་སྒྲིག་འཛུགས་དེ་ཡིན།
དུས་རབས་བར་མའི་དུས་མགོའི་ལོ་རྒྱུས་ཀྱི་ཁྲོད་དུ། སློབ་
གྲྭ་ཆེན་མོའི་འབྱུང་ཁུངས་དེ་ཧ་ཅང་མི་གསལ་ལ། ཕལ་ཆེར་
དོ་སྣང་མ་བྱུང་བ་འདྲ་བ་རེད། སློབ་གྲྭ་ཆེན་མོ་ཁག་ནི་ཡུན
གྱིས་ཚུགས་ཤིང་རང་བྱུང་གིས་འཕེལ་ནས་ཡོང་བ་ཞིག་རེད།
འོན་ཀྱང་། སློབ་གྲྭ་ཆེན་མོ་འདི་དག་ཡོད་པའི་རྐྱེན་གྱིས། ད་
གཟོད་ཡུ་རོབ་གླིང་འདི་ལས་རིགས་སྣ་ཚོགས་ཐད་འཕེལ་རྒྱས་
མགྱོགས་པོ་འབྱུང་ཐུབ་པ་རེད་ལ་འཕེལ་རྒྱས་དེ་ཡང་རྒྱུན་
གནས་ཐུབ་པ་རེད། སློབ་གྲྭ་ཆེན་མོའི་སྒྲིག་འཛུགས་འདི་དག་
281སློབ་གསོའི་དམིགས་ཡུལ།
ཐོག་མར་འཛུགས་སྐབས་མ་འོངས་པར་འདི་འདྲ་ལམ་ལྷོངས་
འབྱུང་རྒྱུ་ཡིན་པ་སུས་ཀྱང་སྔོན་དཔག་བྱེད་ཐུབ་ཐབས་མེད།
དུས་དེང་སང་ཡང་། འགྲོ་བ་མིའི་རིགས་ཀྱི་སྐྱོན་ཆ་སྣ་ཚོགས་
ཀྱི་ཁྲོད་ནས། སློབ་གྲྭ་ཆེན་མོ་རྣམས་ཇི་ལྟར་ལམ་ལྷོངས་འབྱུང་
བཞིན་པའང་གསལ་བོ་ཤེས་ཀྱི་མེད། སློབ་གྲྭ་ཆེན་མོ་ཚོའི་བྱ
བའི་ཁྲོད་དུ་ནོར་འཛོལ་གྲངས་མེད་ཅིག་ཡོད་པའང་སྨོས་
མེད་རེད། འོན་ཀྱང་། གལ་སྲིད་ང་ཚོས་ལོ་རྒྱུས་ལ་མིག་རྒྱང
ཡངས་པོའི་སྒོ་ནས་བལྟས་པ་ཡིན་ན། སློབ་གྲྭ་ཆེན་མོ་ཁག་གི་
ལམ་ལྷོངས་འབྱུང་ཚད་འདི་ཧ་ཅང་ཁྱད་པར་བ་ཞིག་རེད་
ལ། ཚང་མ་གཅིག་མཚུངས་ལྟ་བུ་ཞིག་རེད། དབྱི་ཏ་ལི་དང་ཧྥ་
རན་སི། འཇར་མན་དང་ཧོ་ལན་ཌི། སི་ཁོ་ལན་ཌི་དང་དབྱིན་
ཡུལ། དེ་བཞིན་ཨ་རི་རྒྱལ་ཁབ་བཅས་ཀྱི་རིག་གནས་ལོ་རྒྱུས་
ཀྱིས་སློབ་གྲྭ་ཆེན་མོ་ཁག་གི་ཤུགས་རྐྱེན་དེ་ར་སྤྲོད་བྱས་ཡོད།
“རིག་གནས་ལོ་རྒྱུས་” ཞེས་ཟེར་སྐབས། ངས་བསམ་བློ་གཏོང་
བཞིན་པ་ནི་མཁས་དབང་ཁག་གི་སྐུ་ཚེའི་ལོ་རྒྱུས་མ་ཡིན་
པར། ངས་ནི་ཧྥ་རན་སི་དང་འཇར་མན་སོགས་རྒྱལ་ཁབ་ཁག་
ལ་འགྲོ་བ་མིའི་རིགས་ཀྱི་བྱས་རྗེས་སོ་སོར་ཞབས་རྗེས་བཀོད་
ནས་ནུས་ཤུགས་སྩོལ་མྱོང་བའི་མི་སྣ་རྣམས་ཀྱི་མི་ཚེའི་ལོ་རྒྱུས་
ཟེར་བ་ཡིན་ལ། ང་ཚོའི་མི་ཚེའི་འཚོ་བའི་སྤྲོ་སེམས་ཀྱི་སྟེང་
282བོད་འགྱུར་སློབ་གསོའི་ཀློག་དེབ།
དུ་ཁོ་ཚོའི་བྱས་རྗེས་བསྣན་པའི་ཚེ་ན། ད་གཟོད་ང་ཚོའི་རྒྱལ་
གཅེས་ཀྱི་བསམ་བློའི་རྨང་གཞི་འཁྲུངས་བཞིན་པ་ཡིན། གོང་
གི་འདི་དག་ཚང་མ་ནི་སྤྱི་ཚོགས་ཤིག་གིས་སྐྱེད་ཐུབ་པའི་ནུས་
པ་ཡིན་པའི་རྐྱེན་གྱིས། ང་ཚོ་ནི་ནམ་ཡང་སྤྱི་ཚོགས་ཤིག་གི་ཆ་
ཤས་སུ་གནས་པར་ཧ་ཅང་དུངས་པ་ཡོད།
འདི་ནི་འགྲོ་བ་མིའི་རིགས་ཀྱི་མཐོ་རིམ་གྱི་བྱ་གཞག་
ཡོངས་ལ་འགོག་རྐྱེན་བཟོ་བའི་དཀའ་ངལ་ཞིག་ཡིན། དེང་
གི་དུས་འདིར། དཀའ་ངལ་འདི་ཇེ་སྡུག་ཏུ་འགྲོ་རྒྱུ་ཡོད་ཚད་
པོ་ཕྱིན་ཡོད། སྒྲིག་འཛུགས་གང་དང་གང་དུ་ཡང༌། གཞོན་
ནུ་རྣམས་ནི་གསར་ཞུགས་ལས་ཀ་པ་ཡིན་པས། གོང་རིམ་གྱི་
བཀའ་བཀོད་འོག་ནས་འཆར་ཅན་གྱི་བྱ་བ་བསྒྲུབ་དགོས་ཀྱི་
ཡོད་ཅིང༌། སྒྲིག་འཛུགས་ཆེན་པོ་དག་གི་ཚོགས་གཙོ་ཡང་རང་
ཉིད་ཀྱི་གཞུང་ལས་ཁང་དུ། གསར་ཞུགས་ལས་ཀ་པ་འདི་ཚོར་
ཐུག་གི་མེད་ལ། ཁོ་ཚོར་སྒྲིག་འཛུགས་འདིའི་ནང་གི་ཆེས་གལ་
ཆེ་བའི་ལས་ཀ་སྤྲོད་ཀྱི་མེད། གསར་ཞུགས་གཞོན་ནུ་རྣམས་
ཀྱིས་རྒྱུན་དུ་འཆར་ཅན་གྱི་དུས་ཚོད་བཀོད་སྒྲིག་ལྟར་དུ་ལས་
ཀ་བྱེད་དགོས་ལ། ཁོ་ཚོས་ཚོགས་གཙོ་སྐུ་ངོ་ལས་ཁུངས་ཀྱི་
ཁང་སྒོ་ལས་ཡར་འཛུལ་མར་འབུད་ཀྱི་སྐབས་སུ་མཚམས་
རེར་མཐོང་བ་མ་གཏོགས་ངོ་ཐུག་པའི་སྐལ་བ་ཡང་མེད། འདི་
283སློབ་གསོའི་དམིགས་ཡུལ།
ལྟ་བུའི་འགྲོ་སྟངས་ནི་སྦྱོང་བརྡར་གལ་ཆེན་ཞིག་ཡིན། འདིས་
མི་ལ་ཤེས་བྱ་བརྒྱུད་སྤྲོད་བྱེད་ཐུབ་ལ། ཡིད་རྟོན་རུང་བའི་
གཤིས་ཀ་ཡང་ཆགས་སུ་འཇུག་ཐུབ། ལས་ཀ་འདི་དག་ནི་
གསར་ཞུགས་གཞོན་ནུ་ཁོ་ནར་འཚམས་པའི་ལས་ཀ་དེ་ཡིན་
ལ། ལས་ཀ་འདི་དག་ནི་གསར་ཞུགས་པ་ཁོ་ཚོ་གླ་དགོས་པའི་
རྒྱུ་མཚན་དེ་ཡང་ཡིན། འདི་ལྟ་བུའི་ལས་ཀའི་ལམ་ལུགས་འདི་
ལ་སྐྱོན་བརྗོད་བྱེད་རྒྱུ་མེད་མོད། འོན་ཀྱང༌། དེ་ལ་ཉེས་སྐྱོན་
ཚབས་ཆེན་ཞིག་ཡོད་དེ། འཆར་ཅན་གྱི་ལས་ཡུན་རིང་སོང་ན་
དེས་མིའི་བསམ་བློའི་འཆར་སྒོ་འགོག་གི་ཡོད།
འདི་ལྟ་བུའི་ལམ་ལུགས་ཀྱི་མཇུག་འབྲས་ནི། ལས་ཀ་པ་
ཁོ་ཚོའི་མ་འོངས་པའི་མདུན་ལམ་ཁྲོད་དུ་མཁོ་བའི་གལ་ཆེ་
བའི་ལྷན་སྐྱེས་ཀྱི་ནུས་པ་གང་མང་ཞིག་ཐོག་མའི་དུས་སྐབས་
འདི་རུ་འཇོམས་འགྲོ་བའི་ཉེན་ཁ་ཡོད་པ་དེ་ཡིན། འདི་ནི
ཆེས་སྤྱིར་བཏང་གི་གནས་ཚུལ་གྱི་དཔེ་མཚན་ཙམ་ཡིན་ཏེ
དགོས་ངེས་ཀྱི་ཕུལ་བྱུང་ལག་རྩལ་གང་ཞིག་ངེས་པར་དུ་སྦྱོང་
བརྡར་ལ་བརྟེན་ནས་འཐོབ་དགོས་པ་ཡིན་མོད། འོན་ཀྱང་།
སྦྱོང་བརྡར་འདིས་ལག་རྩལ་འདི་དག་གི་ལམ་སྟོན་སྒྲོན་མེ་ལྟ་
བུའི་བསམ་བློའི་ནུས་ཤུགས་དེ་འཇོམས་ཀྱི་ཡོད། འདི་ནི་སློབ་
གསོའི་སྟེང་གི་གནད་དོན་ཆེས་གལ་ཆེན་དེ་ཡིན་ལ། འདི་ནི་
284བོད་འགྱུར་སློབ་གསོའི་ཀློག་དེབ།
དཀའ་ཁག་ཡོངས་རྫོགས་ཀྱི་འབྱུང་ཁུངས་དེ་ཡང་ཡིན།
དེང་རབས་ཚོང་ལས་དང་ཡང་ན་སྲོལ་རྒྱུན་ལས་རིགས་
ཐོག་ཏུ་ཤེས་ཡོན་གྱི་མདུན་ལམ་འཚོལ་བར་གྲ་སྒྲིག་བྱེད་པར།
སློབ་གྲྭ་ཆེན་མོ་ཚོས་ལས་རིགས་དེ་དག་དང་འབྲེལ་བའི་སྤྱིར་
བཏང་གི་རྩ་འཛིན་སྣ་ཚོགས་ལ་དྲན་རིག་རྒོད་པའི་བསམ་
གཞིག་བྱེད་སྟངས་སྦྱོང་བརྡར་བྱེད་དགོས། འདི་ལྟར་ན། སློབ་
མ་ཚོས་རང་ཉིད་ཀྱི་འཆར་སྣང་གི་ནུས་པས་སྤྱིར་བཏང་གི་རྩ་
འཛིན་དང་བྱེ་བྲག་གི་ཞིབ་ཆ་ལྷན་དུ་སྦྲེལ་ནས། དངོས་ཡོད་
ཀྱི་ལག་བསྟར་སྐབས་སུ་མྱོང་འདྲིས་ཀྱི་གོམས་ཆ་ཡོད་པར་
འགྱུར་བ་ཡིན། དེ་ལྟར་ན། ད་གཟོད་འཆར་ཅན་གྱི་ལས་ཀའི་
དོན་སྙིང་མངོན་ཡོང་ལ། འཆར་ཅན་གྱི་ལས་ཀར་དོན་སྙིང་
སྐྲུན་པའི་རྩ་འཛིན་ཡང་གསལ་བོར་མངོན་ཡོང་། དེའི་རྐྱེན
གྱིས། རྨོངས་ཚོད་ཀྱིས་ངལ་ལས་ཀྱི་བཙན་བཀའ་འབེབས་པ་
ལས། སྦྱོང་བརྡར་ཐོབ་པའི་མི་ཞིག་ལ་ཞིབ་ཕྲའི་དོན་དངོས་
དང་ཉེར་མཁོའི་གོམས་གཤིས་ཀྱིས་སྟངས་འཛིན་བྱས་པའི་
བསམ་བློའི་འཆར་སྒོ་སྐྱེ་རུ་བཅུག་ན་ཕན་ཁེ་ཆེ།
དེ་ལྟར། སློབ་གྲྭ་ཆེན་མོ་ཞིག་གི་བྱེད་ལས་ནི། ཤེས་བྱ་
དེ་འཆར་སྒོ་དང་ལྡན་པའི་སྒོ་ནས་ལེན་དུ་འཇུག་རྒྱུ་དེ་ཡིན།
འཆར་ཡན་གྱི་ནུས་པའི་གལ་ཆེན་རང་བཞིན་འདི་མིན་ན། དེ་
285སློབ་གསོའི་དམིགས་ཡུལ།
ནས་ཚོང་ལས་པ་དང་ལས་རིགས་གཞན་པའི་ཆེད་ལས་པ་
ཚོས་བྱ་བའི་འཕེལ་རིམ་ཁྲོད་དུ་དོན་དངོས་ཤེས་བྱ་རྣམས་
ཐན་ཐུན་གྱིས་སྒྲུག་ནས་སོང་ན་མ་ཆོག་པ་ཅི་ཡོད། སློབ་གྲྭ་
ཆེན་མོ་ནི་འཆར་ཡན་གྱི་ཞིང་ས་ཡིན་ལ། འཆར་ཡན་མེད་
ན་དེ་ནི་ཅི་ཡང་མིན་ལ། མ་མཐའ་ཡང་བེད་སྤྱོད་ཅན་ཞིག་
གཏན་ནས་མིན།
གསུམ།
འཆར་ཡན་ནི་འགོ་སྲིད་པའི་རིམས་ནད་ཅིག་ཡིན། དེ་
ནི་རིང་ཐུང་ཁྲུ་ཡིས་འཇལ་མི་ཐུབ་ལ། ཡང་ལྕི་རྒྱ་མས་འཇལ་
མི་ཐུབ། དེ་ནི་སྡེ་ཁག་སོ་སོའི་སློབ་དཔོན་ཚོས་བརྒྱུད་སྤྲོད་
གནང་ཡོང་བ་ཞིག་ཡིན། འཆར་ཡན་འདི་རང་ཉིད་ཀྱི་སློབ་
གཉེར་དེ་འཆར་ཡན་གྱི་ཟླ་གྲོགས་དང་འབྲལ་དུ་མི་འཇུག་
མཁན་གྱི་སློབ་དཔོན་ཡོད་སའི་སྡེ་ཁག་ཁོ་ནས་བརྒྱུད་སྤྲོད་
བྱེད་ཐུབ་པ་ཡིན། ངས་འདི་ལྟར་བཤད་དུས། ངས་ནི་གནའ་
བོའི་གསར་རྟོགས་ཤིག་བསྐྱར་ལྡབ་བྱེད་བཞིན་པ་ཁོ་ན་ཡིན།
ལོ་ངོ་སྟོང་ཕྲག་གཉིས་ལྷག་གི་སྔ་རོལ་དུ། གནའ་མི་རྣམས་
ཀྱིས་དཔལ་འབར་གཅིག་མི་རབས་གཅིག་ནས་མི་རབས་
286བོད་འགྱུར་སློབ་གསོའི་ཀློག་དེབ།
གཅིག་ལ་བརྒྱུད་སྤྲོད་བྱེད་པ་ཡིས་སློབ་གཉེར་མཚོན་གྱི་ཡོད་
པ་རེད། མེ་སྤར་བའི་དཔལ་འབར་འདི་ནི་ང་རང་གིས་ཤོད་
བཞིན་པའི་འཆར་ཡན་ཟེར་བ་དེ་ཡིན། སློབ་གྲྭ་ཆེན་མོ་ཞིག་
རྩ་འཛུགས་བྱེད་པའི་སྒྱུ་རྩལ་ཧྲིལ་བོ་ནི། སློབ་གྲྭ་དེས་འཆར་
ཡན་གྱི་མེ་ལྕེ་སྤར་བའི་སློབ་གཉེར་ལྡན་པའི་སྡེ་ཁག་འཛུགས་
པ་དེ་ཡིན། འདི་ནི་སློབ་ཆེན་སློབ་གསོའི་གནད་དོན་གྱི་ནང་
གི་གནད་དོན་དེ་ཡིན། ཉེ་སྔོན་སློབ་གྲྭ་ཆེན་མོ་ཁག་སློབ་མའི་
ཁ་གྲངས་དང་བྱེད་སྒོའི་སྣ་འཛོམས་སོགས་གང་ཅིའི་ཐད་ནས་
རྒྱ་ཇེ་ཆེར་འགྲོ་བཞིན་ཡོད་ལ། ང་ཚོ་དེའི་ཐད་ལ་སྤོབས་པ་སྐྱེ་
བཞིན་ཡོད། འོན་ཀྱང་། ང་ཚོས་གོང་དུ་བཀོད་པའི་གནད་དོན་
དེ་ཐག་གཅོད་བྱེད་ནོར་ཐེབས་ན། ང་ཚོས་དགོས་ངེས་ཀྱི་གྲུབ་
འབྲས་ལེན་ཐུབ་རྒྱུ་མ་རེད།
འཆར་ཡན་དང་སློབ་གཉེར་གཉིས་ཀ་རྐྱ་སྡེབ་པར་ཅུང་
ལྷོད་གཡེང་དགོས་ཏེ། བཀག་རྒྱ་དང་བྲལ་བའི་རང་དབང་
དང་། བརྙས་བཅོས་དང་བྲལ་བའི་རང་དབང་དགོས་ཤིང་།
དེ་བཞིན་དུ། ཉམས་མྱོང་སྣ་ཚོགས་དང༌། བསམ་ཚུལ་དང་
ཡོ་བྱད་འདྲ་མིན་འོག་གི་བསམ་བློ་གཞན་པ་སྐུལ་བའི་སྒུལ་
ཤུགས་ཀྱང་དགོས་ཀྱི་ཡོད། དེ་བཞིན་དུ། མཚར་སྣང་སློང་བའི་
སྤྲོ་སེམས་དགོས་ལ། མཐོ་རིམ་ཤེས་བྱ་འཚོལ་སྒྲུབ་བྱེད་པའི
287སློབ་གསོའི་དམིགས་ཡུལ།
ཐད་དུ་མཐའ་འཁོར་སྤྱི་ཚོགས་སུ་བྱས་རྗེས་བཞག་པའི་སྤོབས་
པ་ལས་བྱུང་བའི་གདེང་ཚོད་ཀྱང་དགོས་ཀྱི་ཡོད། འཆར་ཡན་
ཞེས་པ་དེ་ལེན་ཐེངས་གཅིག་གིས་ཡོངས་སུ་ལེན་ཐུབ་པ་
ཞིག་མིན་ལ། བླངས་ཟིན་རྗེས་ལྕགས་སྒམ་དུ་དུས་ངེས་མེད་
ལ་བཅུག་ནས་དགོས་དུས་དགོས་དུས་ཕྱིར་བཏོན་ཡོང་ཆོག
པའང་མིན། ཤེས་ཡོན་ལྡན་པའི་མི་ཚེ་དང་འཆར་ཡན་ལྡན་
པའི་མི་ཚེ་ནི་འཚོ་བ་སྐྱེལ་སྟངས་ཤིག་ཡིན་པ་ལས། ཉོ་འཚོང་
བྱེད་ཆོག་པའི་ཚོང་རྫས་མིན།
ཕན་ནུས་ལྡན་པའི་སྡེ་ཁག་ཏུ་གོང་གི་ཆ་རྐྱེན་འདི་
དག་འཛོམས་ཤིང་བེད་སྤྱོད་གཏོང་ཐུབ་ན། ད་གཟོད་སློབ་གྲྭ་
ཆེན་མོ་དེ་རུ་སློབ་གསོ་དང་ཞིབ་འཇུག་གི་བྱེད་ལས་གཉིས་
ཀ་འཛོམས་པ་ཡིན། ཁྱོད་ཀྱིས་རང་ཉིད་ཀྱི་སློབ་གྲྭའི་སློབ་
དཔོན་ཚོ་འཆར་ཡན་རྒོད་པོ་ཡིན་ན་འདོད་དམ། དེ་འདོད་
ན་ཁྱོད་ཀྱིས་ཁོ་ཚོར་ཞིབ་འཇུག་བྱེད་དུ་ཆུག ཁྱོད་ཀྱིས་རང་
ཉིད་ཀྱི་སྡེ་ཁག་གི་ཞིབ་འཇུག་པ་རྣམས་འཆར་ཡན་རྒོད་པོ་
ཡིན་ན་འདོད་དམ། དེ་འདོད་ན་ཁྱོད་ཀྱིས་གཞོན་ནུ་རྣམས་
ལ་རིག་སྟོབས་ཀྱི་སྙིང་རྗེ་སྒོམ་རོགས། སྐབས་འདི་ནི་ཁོ་ཚོས་
ཆེས་ཤེས་འདོད་ཆེ་བའི་དུས་དང་ཆེས་འཆར་སྣང་རྒོད་པའི་
དུས་ཡིན་ལ། སྐབས་འདི་ནི་ཁོ་ཚོའི་སློབ་སྦྱོང་གི་རྨང་གཞི་
288བོད་འགྱུར་སློབ་གསོའི་ཀློག་དེབ།
བརྟན་པོའི་སྟེང་དུ་རིག་སྟོབས་ཀྱི་ནུས་པ་འཕེལ་བཞིན་པའི་
སྒང་ཡིན། ཁྱོད་ཚོའི་ཞིབ་འཇུག་པ་ཚོར་རང་ཉིད་ཀྱི་དགོངས་
པ་དེ་སྲོག་ལྡན་གྱི་སེམས་པ་ལ་དམིགས་ནས། རང་མདུན་གྱི་
འཇིག་རྟེན་འདི་རུ་མཉེན་ཆ་དང་ལྡན་པས་འགྲེལ་བཤད་རྒྱག་
ཏུ་ཆུག ཁྱོད་ཚོའི་སློབ་མ་རྣམས་ལ་རང་ཉིད་ཀྱི་རིག་སྟོབས་
སྐྱེད་བསྲིང་གི་དུས་ཚོད་འདི་རུ། རིག་སྟོབས་ཀྱི་མྱོང་བའི་ནོར་
བུ་ལྡན་པའི་རླབས་ཆེན་གྱི་བསམ་བློ་ལ་མཇལ་ནས་དངོས་
གྲུབ་ལེན་དུ་ཆུག སློབ་གསོ་ནི་མི་ཚེའི་འགྲུལ་བཞུད་ཀྱི་སྦྱོང་
བརྡར་ཡིན་ལ། ཞིབ་འཇུག་ནི་རིག་སྟོབས་ཀྱི་འགྲུལ་བཞུད་
ཡིན། སློབ་གྲྭ་ཆེན་མོ་རྣམས་ནི་རྒན་པ་དང་གཞོན་པ་ཚོ་ཐུན་
མོང་དུ་གནས་སའི་འགྲུལ་བཞུད་ཀྱི་ཁྱིམ་གཞིས་དེ་ཡིན་འོས།
ལམ་ལྷོངས་བྱུང་བའི་སློབ་གསོ་ལ་མཚོན་ན། ཁོ་ཚོས་ལག་ལེན
བྱེད་པའི་ཤེས་བྱའི་ཁྲོད་དུ་དུས་དང་རྣམ་པ་ཀུན་ཏུ་གསར་པ་
གསར་རྐྱང་རེ་རྙེད་ཀྱི་ཡོད། གསར་པ་དེ་ཡང་རང་སྟེང་ནས་
གསར་པ་ཡིན་སྲིད་ལ། ཡང་ན་དུས་རབས་གསར་པའི་འཇིག་
རྟེན་གསར་པ་རུ་སྤྱོད་སྒོ་གསར་པ་རྙེད་ནས་གསར་པར་གྱུར་
བ་ཡང་ཡིན་སྲིད། ཤེས་བྱ་གསར་པ་ཉར་རྒྱུ་ནི་ཉ་ཤ་གསར་
པ་ཉར་རྒྱུ་དང་གཅིག་མཚུངས་ཡིན། གཅིག་བྱས་ན་ཁྱོད་རང་
དུས་རབས་རྙིང་བ་ཞིག་གི་ཤེས་བྱའི་སྲོག་ཆགས་དང་འཕྲད་
289སློབ་གསོའི་དམིགས་ཡུལ།
ཡོད་སྲིད་ལ། དེ་དང་ལྷན་དུ་བདེན་པ་ཞིག་ཀྱང་རྙེད་ཡོད་
སྲིད། འོན་ཀྱང༌། ལམ་དང་རྣམ་པ་གང་ཡང་རུང་བའི་སྒོ་ནས།
ཤེས་བྱའི་ཉ་མོ་འདི་སློབ་མ་ཚོའི་སྔུན་ལ་བཞག་ཡོང་དུས། དེ་
ནི་རྒྱ་མཚོའི་ནང་ནས་ད་ལྟ་རང་ལ་བཟུང་ཡོང་བ་ལྟར། དེའི་
གལ་ཆེན་རང་བཞིན་གྱི་གསར་མདོག་ཡལ་མི་རུང་།
མཁས་པ་ཚོའི་བྱེད་ལས་ནི། འདས་པའི་དུས་སུ་ཁོ་ཚོའི་
སྒྱུ་འཕྲུལ་མ་གཏོགས་དེ་མིན་རྩ་བ་ནས་བོར་འགྲོ་བའི་ཤེས་
རབ་དང་མཛེས་པ་དེ་མི་ཚེའི་འཚོ་བའི་ནང་དུ་སྤྱན་འདྲེན་
བྱེད་རྒྱུ་དེ་ཡིན། འཕེལ་རྒྱས་ལྡན་པའི་སྤྱི་ཚོགས་ཀྱི་ནང་དུ
ཚོགས་པ་གསུམ་འདུ་ལ། དེ་དག་ནི་མཁས་པའི་ཚོགས་པ་
དང་གསར་རྟོགས་པའི་ཚོགས་པ། གསར་གཏོད་པའི་ཚོགས་
པ་བཅས་སོ།། སྤྱི་ཚོགས་གང་དེའི་འཕེལ་རྒྱས་ཀྱང་། སྤྱི་ཚོགས་
དེའི་ཤེས་ཡོན་པའི་སྡེ་དེ་མཁས་པ་འགའ་རེ་དང་གསར་
རྟོགས་པ་འགའ་རེ། གསར་གཏོད་པ་འགའ་རེ་ལས་གྲུབ་པ་
ལ་བརྟེན་ཡོད། ངས་འདིར་ “གསར་རྟོགས་” ཞེས་ཟེར་དུས།
ངས་བཤད་བཞིན་པ་ནི་མཐོ་རིམ་སྤྱིར་བཏང་གི་ཤེས་བྱ་དང་
འབྲེལ་བའི་ཤེས་བྱའི་འཕེལ་རྒྱས་ཀྱི་གསར་རྟོགས་ལ་ཟེར་བ་
ཡིན་ལ། “གསར་གཏོད་” ཅེས་ཟེར་དུས། ངས་བཤད་བཞིན་
པ་ནི་སྤྱིར་བཏང་གི་ཤེས་བྱ་རྣམས་ད་ལྟའི་གནས་སྐབས་ཀྱི་
290བོད་འགྱུར་སློབ་གསོའི་ཀློག་དེབ།
འོག་ཏུ་བྱེ་བྲག་ཏུ་ཇི་ལྟར་སྤྱོད་རྒྱུ་གསར་གཏོད་བྱེད་པ་ལ་ཟེར་
བ་ཡིན། ཚོགས་པ་འདི་གསུམ་པོ་ཕན་ཚུན་གྱི་ནང་དུ་འདྲེས་
འགྲོ་བ་ནི་མངོན་སུམ་གྱིས་ར་འཕྲོད་ཅིང་། དེ་བཞིན་དུ། དོན་
དངོས་ལག་ལེན་ལ་འཇུག་པའི་སྐྱེ་བོ་གང་ཞིག་གིས་སྤྱི་ཚོགས་
པ
ཡར་རྒྱས་ལ་ཞབས་འདེགས་སྒྲུབ་ཀྱི་ཡོད་ཚེ། ཁོ་ལ་ཡང་གསར་
གཏོད་པ་ཞེས་པའི་ཆོ་ལོ་བསྩལ་ཆོག འོན་ཀྱང༌། མི་རེ་རེ་ལ་
བྱེད་ལས་ཀྱི་ཐད་ནས་རང་ཉིད་ཀྱི་ཚད་བཀག་ཡོད་ལ། རང་
རང་སོ་སོའི་ཐུན་མིན་གྱི་དགོས་མཁོ་ཡོད། རྒྱལ་ཁབ་ཅིག་ལ་
མཚོན་ན་ཆེས་གལ་ཆེ་བ་ནི། འཕེལ་རྒྱས་ཀྱི་མཐུན་རྐྱེན་ཚང་
མའི་བར་གྱི་འབྲེལ་ཐག་ཉེ་རྒྱུ་ནི་ཧ་ཅང་གལ་ཆེན་ཡིན་ཏེ། དེ་
ལྟར་ན། སློབ་གཉེར་གྱིས་ཁྲོམ་ར་ལ་ཤུགས་རྐྱེན་ཐེབས་ཐུབ་ལ།
ཁྲོམ་རས་སློབ་གཉེར་ལ་ཤུགས་རྐྱེན་ཐེབས་ཐུབ། སློབ་གྲྭ་ཆེན
མོ་ཁག་ནི་འཕེལ་རྒྱས་ཀྱི་རྫས་ཆ་ཚང་མ་ལྷན་དུ་བསྡུས་ནས་
འཕེལ་རྒྱས་ཀྱི་ལག་ཆ་ནུས་ཤུགས་ཅན་ཞིག་ཏུ་སྒྱུར་བའི་བཟོ་
བོ་དེ་ཡིན། འཕེལ་རྒྱས་ཀྱི་བཟོ་བོ་ནི་སློབ་གྲྭ་ཆེན་མོ་ཁག་ཁོ་
ན་ག་ལ་ཡིན་ཏེ་མིན་མོད། འོན་ཀྱང་། ད་སྔ་བར་དུ་ཡར་རྒྱས་
སུ་འགྲོ་བཞིན་པའི་རྒྱལ་ཁབ་ཚང་མ་ནི་སློབ་གྲྭ་ཆེན་མོ་ཤུགས་
ཆེན་དར་ཡོད་པའི་རྒྱབ་ཁབ་ཁག་ཡིན་པ་ནི་སྙོན་དུ་མེད་པའི་
དོན་དངོས་ཤིག་རེད།
291སློབ་གསོའི་དམིགས་ཡུལ།
སློབ་གྲྭ་ཆེན་མོ་ཞིག་གི་གསར་གཏོད་ཀྱི་བསམ་བློའི་
ཐོན་སྐྱེད་དེ་རྩོམ་པ་བོའི་མཚན་བྱང་བཀོད་དེ་པར་སྐྲུན་ཟིན་
པའི་བརྩམས་ཆོས་ཀྱི་མང་ཉུང་དང་གླེགས་བམ་གྱི་ཁ་གྲངས་
ཀྱིས་གཞལ་མི་རུང༌། འགྲོ་བ་མིའི་རིགས་ཀྱི་བསམ་བློའི་འཆར་
སྒོ་སྣ་ཚོགས་ཡོད་པ་བཞིན་དུ། བསམ་བློའི་ཐོན་སྐྱེད་ཀྱང་
རྣམ་པ་སྣ་ཚོགས་ཡོད། རྣམ་དཔྱོད་ལྡན་པའི་སྐྱེ་བོ་འགའ་རེར
མཚོན་ན། ཁོ་ཚོས་རྩོམ་རིག་འབྲི་བ་དང་ཡང་ན་བྲི་བར་འོས་
པའི་ནང་དོན་ཐོན་སྐྱེད་བྱེད་རྒྱུ་ནི་ཕལ་ཆེར་མི་སྲིད་པ་ལྟ་བུ་
ཞིག་རེད། སློབ་ཆེན་གྱི་སྡེ་ཁག་སོ་སོའི་ནང་དུ། བརྩམས་ཆོས་
པར་སྐྲུན་བྱེད་རྒྱུ་མེད་པའི་ཕུལ་བྱུང་དགེ་རྒན་གང་མང་ཡོད་
པ་རེད། ཁོ་ཚོའི་གསར་གཏོད་ཀྱི་རྣམ་དཔྱོད་ངོམ་སྟངས་ནི་
སློབ་མ་དང་གདོང་ཐུག་ནས་འཆད་ཁྲིད་བྱེད་པ་དང༌། ཡང་
ན་མི་སྒེར་ཕན་ཚུན་བར་བགྲོ་གླེང་བྱེད་རྒྱུ་དེ་རེད། མི་འདི་ལྟ་
བུ་ལ་ཤུགས་རྐྱེན་བླ་ན་མེད་པ་ཡོད་མོད། འོན་ཀྱང༌། ཁོ་ཚོའི་
སློབ་མའི་མི་རབས་དེ་རྫོགས་ཟིན་པ་ན། ཁོ་ཚོ་ཡང་ནམ་ཡང་
བཀའ་དྲིན་ཞུ་རྒྱུ་མ་བྱུང་བའི་འགྲོ་བ་མིའི་རིགས་ཀྱི་དྲིན་ཆེན
ཚོའི་གྲས་སུ་གཏན་དུ་གཟིམ་རྒྱུ་རེད། སྟབས་འགྲིག་པ་ཞིག་ལ།
ཁོ་ཚོའི་གྲས་ནས་མི་གཅིག་འཇིག་མེད་རྟག་བརྟན་དུ་གནས་
ཐུབ་ཡོད་ལ། ཁོང་ནི་གནའ་བོའི་གྷི་རེ་སིའི་མཚན་ཉིད་རིག་
292བོད་འགྱུར་སློབ་གསོའི་ཀློག་དེབ།
པའི་ཡབ་མེས་དམ་པ་སོག་ཁི་རཱ་ཊེ་སི་ཡིན།
དེའི་རྐྱེན་གྱིས། སྡེ་ཁག་ཅིག་གི་སློབ་དཔོན་ཞིག་གི་རིན་
ཐང་ཆེ་ཆུང་དེ་ཁོའི་མཚན་བྱང་བཀོད་ནས་པར་སྐྲུན་བྱས་
པའི་བརྩམས་ཆོས་ཀྱི་ཁ་གྲངས་ཀྱིས་གཞལ་བ་ནི་ཆེས་ཉེན་
ཚབས་ཆེ་བའི་ནོར་འཁྲུལ་ཞིག་ཡིན། དེང་གི་དུས་འདིར་ནོར་
འཁྲུལ་འདི་འཁུར་བའི་ཉེན་ཁ་ཧ་ཅང་ཆེ། འདི་ཐད་ལ་སྲིད་
གཞུང་གིས་འཛིན་པའི་རྣམ་འགྱུར་ཐད་ལ་དགག་པ་ཚ་ནན་
གཏོང་དགོས་འདུག་སྟེ། སྲིད་གཞུང་གི་བྱ་སྤྱོད་འགའ་རེས་
ཤེས་ཡོན་པ་གསོ་སྐྱོང་ཐད་ཀྱི་ནུས་ཚད་ལ་བར་གཅོད་གཏོང་
གི་འདུག་ལ། སྒེར་སེམས་བྲལ་བའི་འབད་བརྩོན་ལ་དྲང་
གཞག་མ་ཡིན་པའི་ལྟ་སྟངས་འཛིན་གྱི་འདུག
གོང་གི་གནད་དོན་འདི་དག་ལ་ཐག་གཅོད་འོས་
འཚམས་ཤིག་བྱས་རྗེས། ད་གཟོད་སྡེ་ཁག་སྤྱིའི་ནུས་ཚད་ཚོད་
ལྟ་བྱེད་ཆེད་དུ། པར་དུ་བསྐྲུན་པའི་བསམ་བློའི་གསར་གཏོད་
ལའང་ཐོབ་ཆ་ངེས་ཅན་ཞིག་སྤྲོད་དགོས། འོན་ཀྱང་། ཐོབ་ཆ་
འདི་ཡང་བརྩམས་ཆོས་ཀྱི་ཐ་སྙད་ཀྱི་ཁ་གྲངས་ཀྱིས་གཞལ་རྒྱུ་
མ་ཡིན་པར། དེའི་ནང་གི་བསམ་བློའི་ལྗིད་ཚད་ལ་བལྟ་དགོས།
བརྟག་དཔྱད་འདི་ལས་ཤེས་ཐུབ་པ་ནི། སློབ་གྲྭ་ཆེན་མོ་ཞིག
གི་སྡེ་ཁག་དང་སློབ་གླིང་གི་འཛིན་སྐྱོང་དེ་ཚོང་ལས་ཚོགས་
293སློབ་གསོའི་དམིགས་ཡུལ།
སྡེ་ཞིག་གི་འཛིན་སྐྱོང་དང་གཏན་ནས་མི་འདྲ་བ་དེ་རེད།
སློབ་ཆེན་གྱི་སྡེ་ཁག་ཐད་མི་དམངས་ཀྱི་ལྟ་སྟངས་དང༌། སློབ་
གྲྭ་ཆེན་མོའི་དམིགས་ཡུལ་ཆེད་ཐུན་མོང་གི་འབད་བརྩོན་
གཉིས་ཀྱིས། སློབ་གྲྭ་ཆེན་མོ་ཞིག་གི་ལས་ཀ་ཚད་མཐོན་པོའི་
ངང་འགྲུབ་པ་ཁག་ཐེག་བྱེད་ཐུབ་ཀྱི་ཡོད། སློབ་ཆེན་ནང་གི
སྡེ་ཁག་ནི་མཁས་པ་ལྷན་དུ་འདུས་པའི་ཚོགས་ཆུང་ཞིག་ཡིན
དགོས་ཤིང༌། ཚོགས་མི་ཚོས་ཕན་ཚུན་ལ་ངར་སྐུལ་བྱེད་དགོས་
ལ། སྡེ་ཁག་ནང་ཁུལ་གྱི་བྱེད་སྒོ་སྣ་ཚོགས་རང་དབང་གིས་
ཐག་གཅོད་བྱེད་ཐུབ་དགོས། སྤྱིར་འཆད་ཁྲིད་དུས་ཚོད་ངེས་
ཅན་དགོས་པ་དང་། སྐབས་དེར་དགེ་རྒན་དང་སློབ་མ་ཚང་
མ་ངེས་པར་དུ་མཉམ་ཞུགས་བྱེད་དགོས་པ་སོགས། ཚད་ལྡན་
དགོས་འདུན་ངེས་ཅན་འདོན་ཆོག་མོད། འོན་ཀྱང་། གནད་
དོན་ཀྱི་ལྟེ་བ་དེ་སྒྲིག་སྲོལ་གང་གིས་ཀྱང་སེལ་མི་ཐུབ།
འདི་དགེ་རྒན་ལ་མཚོན་ལ་དྲང་གཞག་ཡིན་མིན་གྱི་དྲི་
བ་དེ་གནད་དོན་འདི་དང་འབྲེལ་བ་ཕལ་ཆེར་མེད། དུས་ཚོད་
དང་ཟླ་ཕོགས་སོགས་ཁྲིམས་མཐུན་གྱི་ཆ་རྐྱེན་འོག་ནས་ཁྲིམས་
མཐུན་གྱི་ཞབས་ཞུ་ཞིག་སྒྲུབ་ཆེད་དུ་མི་ཞིག་གླ་བ་ནི་དྲང་བོ་
དྲང་གཞག་གི་བྱ་བ་ཞིག་རེད། མི་སུ་ལའང་འདོད་པ་མེད་ན་
ལས་ཀ་འདི་དང་ལེན་བྱེད་དགོས་དོན་མེད་
294བོད་འགྱུར་སློབ་གསོའི་ཀློག་དེབ།
དྲི་བ་ངོ་མ་ནི། སློབ་ཆེན་སྡེ་ཁག་རྣམས་ལ་ཆ་རྐྱེན་གང་འདྲ་
ཞིག་འཛོམས་ན། ད་གཟོད་སྡེ་ཁག་དེ་དག་གིས་སློབ་ཆེན་
དེ་ལམ་ལྷོངས་ངང་འགྲོ་ཐུབ་པ་བྱེད་རྒྱུ་རེད་དམ། ནམ་ཡང་
འཕྲད་ཉེན་ཡོད་པའི་ཉེན་ཁ་ནི། ལུགས་ཙམ་སྲུང་བའི་ཤེས་
རློམ་པ་དང་བླུན་པོ་སྐོར་ཞིག་གིས་གྲུབ་པའི་འོས་འཚམས་མ་
ཡིན་པའི་སྡེ་ཁག་ཅིག་ཆགས་རྒྱུ་ཡིན་པ་དེ་རེད། རྒྱ་ཆེའི་མང་
ཚོགས་ཀྱིས་གནད་དོན་རྟོགས་དུས། ཁོ་ཚོའི་གཞོན་རབས་པའི་
མི་ཚེའི་མདུན་ལམ་འཕྲོག་བརླག་བཏང་ནས་ལོ་ངོ་མང་བོ་
ཞིག་ཕྱིན་ཡོད་ངེས་རེད།
དམངས་གཙོའི་རྒྱལ་ཁབ་ཆེན་མོ་ཁག་གི་ནང་གི་དེང་
རབས་སློབ་གྲྭ་ཆེན་མོའི་མཐོ་རིམ་དབང་འཛིན་པ་ཚོས། སློབ་
གྲྭ་ཆེན་མོ་དེ་ཚོང་ལས་སྡེ་ཚོགས་འཛིན་སྐྱོང་གི་ཁྲིམས་སྒྲིག་
དང་ལམ་ལུགས་ལྟར་འཛིན་སྐྱོང་བྱེད་མི་རུང་བ་ཡིད་ལ་དམ་
པོར་བཟུང་ནས། སྟངས་འཛིན་ནན་མོ་བྱས་ན་ད་གཟོད་སློབ་
གྲྭ་དེ་ཉིད་ལམ་ལྷོངས་འབྱུང་ངེས་ཡིན། ཚོང་ལས་སློབ་གླིང་
ཁག་ཀྱང་སློབ་གྲྭ་ཆེན་མོའི་སྤྱི་ཁྲིམས་འདི་དང་འགལ་མི་རུང༌།
ཨ་མེ་རི་ཁའི་སློབ་གྲྭ་ཆེན་མོ་མང་བོ་ཞིག་གི་སློབ་གཙོ་ཚོས
ཉེ་ལམ་བརྗོད་གཞི་འདིའི་ཐད་མང་ཚོགས་ཁྲོད་དུ་གཏམ་
བཤད་སྤེལ་ཡོད་ཅིང་། དེ་ལས་ལྷག་ཅིག་ང་ལའང་དངོས་
295སློབ་གསོའི་དམིགས་ཡུལ།
གནས་དམིགས་བསལ་ཁ་སྣོན་བྱེད་རྒྱུ་ཅི་ཡང་མེད། འོན་ཀྱང་།
ཨ་མེ་རི་ཁ་དང་དེ་མིན་རྒྱལ་ཁབ་གཞན་པ་ཚོའི་མང་ཚོགས་
མང་ཆེ་བས་བསླབ་བྱ་འདི་དག་ལ་ཉན་འཇོག་བྱེད་མིན་ནི་ཐེ་
ཚོམ་གྱི་གནས་རེད། སློབ་གྲྭ་ཆེན་མོ་ཞིག་གི་སློབ་གསོའི་ཕྱོགས་
ཀྱི་དགོས་དམིགས་ནི། དེས་སློབ་མ་ཚོ་འཆར་ཡན་རྒོད་པའི་
མཁས་པའི་རུ་ཁག་ཅིག་གི་ཤུགས་རྐྱེན་གྱི་གཤོག་འོག་ཏུ་བསྡུ་
རྒྱུ་དེ་རེད། མཁས་པའི་རུ་ཁག་འདི་ལྟ་བུ་ཞིག་གྲུབ་པའི་དགོས་
ངེས་ཀྱི་ཆ་རྐྱེན་ཁག་ལས་གཡོལ་ཐབས་བྱེད་མི་རུང་བ་ནི་
མངོན་སུམ་ཉམས་མྱོང་གིས་བསྟན་ཡོད།
བཞི།
ན་ཚོད་དང་མཚན་སྙན་གང་གི་ཐད་ནས་ཀྱང་ཡུ་རོབ་
གླིང་གི་སློབ་གྲྭ་ཆེན་མོའི་ཡང་རྩེ་ནི་ཕ་རེ་སི་སློབ་གྲྭ་ཆེན་མོ་
དང་ཨོག་སི་ཧྥོར་ཌི་སློབ་གྲྭ་ཆེན་མོ་གཉིས་ཀ་ཡིན། ང་རང་
ཉིད་ཀྱི་རྒྱལ་ཁབ་ཀྱི་སློབ་ཆེན་ལ་ང་རང་ཆ་རྒྱུས་ཡོད་པའི་
རྐྱེན་གྱིས། ངས་དེའི་སྟེང་ནས་གླེང་སློང་རྒྱུ་ཡིན། ཨོག་སི་ཧྥོར་
ཌི་སློབ་གྲྭ་ཆེན་མོས་ཉེས་དམིགས་མང་བོ་ཞིག་བསགས་ཡོད་
སྲིད། འོན་ཀྱང་། སློབ་ཆེན་འདི་ལ་སྐྱོན་ཆ་ག་ཚོད་ཡོད་ཀྱང༌།
296བོད་འགྱུར་སློབ་གསོའི་ཀློག་དེབ།
འདིས་ཆེས་བླ་ན་མེད་པའི་དགེ་མཚན་ཞིག་བླངས་ཡོད་ལ།
འདིས་བླངས་པའི་དགེ་མཚན་དང་ཡང་ལྕི་གཞལ་ན། ཞན་
ཆ་ཚང་མ་ནི་རྡུལ་ཕྲན་ཙམ་ཞིག་རེད། དུས་རབས་ནས་དུས་
རབས་མཐུད་ནས། སློབ་གྲྭ་འདི་གནས་པའི་ལོ་ཟླའི་ཕྲེང་ཐག་
རིང་མོའི་ཁྲོད་དུ། སློབ་གྲྭ་འདིས་སློབ་གཉེར་དང་འཆར་ཡན
བསྡོང་ཤེས་པའི་མཁས་པའི་རུ་དཔུང་ཞིག་གསོ་སྐྱོང་བྱས་ཡོད།
བྱས་རྗེས་འདི་གཅིག་པུ་ལ་བསམ་བློ་བཏང་ན་ཡང་། རིག་
གནས་ལ་དགའ་བའི་སྐྱེ་བོའི་ཚོགས་ལས་དགའ་མགུའི་ཚོར་བ་
མི་འཕར་མཁན་གཅིག་ཀྱང་མེད།
འོན་ཀྱང་། ང་རང་གིས་དཔེར་བརྗོད་དེ་རྒྱ་མཚོའི་ཕ་
རོལ་ནས་ཚུར་དྲངས་ཡོང་དགོས་དོན་མེད། ཨ་རིའི་རང་
བཙན་བསྒྲགས་གཏམ་རྩོམ་པ་བོ་སྐུ་ཞབས་ཇེ་ཧྥེར་སོན་ནི་ཨ་
མེ་རི་ཁའི་མི་སྣ་ཆེས་རླབས་ཆེན་དུ་རྩི་བཞིན་ཡོད། ཁོང་གི་
ཡང་དག་པའི་མཛད་རྗེས་མང་བོས་ཁོང་ཉིད་འགྲན་ཟླ་བྲལ་
བའི་སྐྱེས་མཆོག་ཅིག་ཏུ་བསྒྲུབས་ཡོད། ཁོང་གིས་སློབ་ཆེན
ཞིག་བཙུགས་ནས། ཁོང་གི་འཇོན་ནུས་སྣ་ཚོགས་ལས་ཕྱོགས་
གཅིག་སློབ་ཆེན་གྱི་བྱེད་ལས་ཀྱི་ཐོག་ཏུ་བཏང་ནས། སློབ་
ཆེན་དེ་ཡུལ་དུས་གནས་སྐབས་གང་དང་གང་གི་འོག་ཏུའང་
འཛུགས་སྐྲུན་གྱི་མཛེས་པ་དང་གནས་སྟངས་ཀྱི་མཛེས་པ།
297སློབ་གསོའི་དམིགས་ཡུལ།
དེ་མིན་ད་དུང་ཡོ་བྱད་དང་སྒྲིག་འཛུགས་སོགས་ཀྱི་ཐད་དུ་
འཆར་ཡན་གྱི་ནུས་པ་སློང་བ་ལས་གཞོལ་དུ་བཅུག་མེད།
ཨ་རིའི་ནང་དུ་ངའི་བླང་དོར་གྱི་ལྟ་བ་འདི་ཁུངས་སྐྱེལ་
བྱེད་ཐུབ་པའི་སློབ་གྲྭ་ཆེན་མོ་མང་བོ་ཞིག་ཡོད་མོད། འོན་
ཀྱང་། ངའི་ཆེས་མཐའ་མའི་དཔེ་མཚོན་ནི་ཁྲིམས་གཙང་ལས་
འགུལ་གྱི་ཚབ་མཚོན་སློབ་གྲྭ་ཆེན་མོ་སྟེ། ཧར་ཝར་ཌི་སློབ་གྲྭ་
ཆེན་མོ་བྱེད་རྒྱུ་ཡིན། དུས་རབས་བཅུ་བདུན་དང་བཅོ་བརྒྱད་
ནང་གི་ཨ་རིའི་དབྱིན་ཡུལ་གསར་པའི་ཁྲིམས་གཙང་གྲུབ་
མཐའི་རྗེས་འཇུག་པ་ཚོ་ནི་ཆེས་འཆར་ཡན་གྱིས་ཕྱུག་པའི་
མི་དམངས་ཡིན་ལ། ཁོ་ཚོ་ནི་ཕྱི་ཚུལ་གྱི་རྣམ་འགྱུར་ཐད་དུ་
རང་གཅུན་ཆེ་ཞིང༌། ཕྱི་གཟུགས་པོའི་མཛེས་པས་མཚོན་པའི་
རྟགས་མཚོན་རང་ལུགས་ལ་ཞེད་སྣང་ཆེ་མོད། འོན་ཀྱང༌།
ཁོ་ཚོ་ནི་རིག་སྟོབས་ཀྱིས་འཆར་སྒོ་བསླངས་པའི་བླ་སྲོག་གི
གནས་ལུགས་ལ་རྔམ་པའི་འཚོལ་སྙེག་པ་ཤ་སྟག་ཡིན། ཁྲིམས་
གཙང་གྲུབ་མཐའི་སྡེ་རྣམས་ནི་དངོས་གནས་འཆར་ཡན་གྱིས་
ཕྱུག་པ་ཡིན་ལ། ཁོ་ཚོས་ཐོན་སྐྱེད་བྱས་པའི་རླབས་ཆེན་གྱི་སྐྱེ་
བོ་མང་བོའི་མཚན་སྙན་གྱིས་འཛམ་གླིང་བསྐོར་ཡོད། རྗེས་
སོར་ཁྲིམས་གཙང་རིང་ལུགས་ཇེ་འཇམ་དུ་གྱུར་ནས། ཨ་རིའི་
དབྱིན་ཡུལ་གསར་པའི་མཚན་སྙན་ཆེས་ཆེར་རྒྱས་པའི་སྐབས་
298སུ།
བོད་འགྱུར་སློབ་གསོའི་ཀློག་དེབ།
ཨ་རིའི་འབོལ་རྩོམ་རྩོམ་པ་བོ་གྲགས་ཅན་ཨེ་མེར་སོན་
དང་ཨ་རིའི་དག་ཐེར་ཞིབ་དཔྱད་རྩོམ་པ་བོ་གྲགས་ཅན་ལོའོ་
ཝེལ། ཨ་རིའི་འཆར་ཡན་སྙན་ངག་པ་གྲགས་ཅན་ལོང་ཧྥེ་ལོའོ་
བཅས་ཀྱིས་ཧར་ཝར་ཌི་སློབ་གྲྭ་ཆེན་མོ་ལ་བག་ཆགས་ཆེན་པོ་
བཞག་ཡོད། དེང་རབས་ཚན་རིག་གི་དུས་རབས་ཀྱིས་བསམ་
བློ་བའི་མཚམས་ཅུང་ཆད་མོད། འོན་ཀྱང་། དེ་ནས་ཨ་རིའི་
མཚན་རིག་པ་དང་སེམས་ཁམས་རིག་པ། སློབ་གསོ་རིག་པའི་
མཁས་དབང་ཝི་ལིམ•ཇེམ་སི་བྱོན་པ་རེད་ལ། ཁོང་ཡང་རྒྱུན་
དེ་རིང་ཚོང་ལས་སློབ་གླིང་དེ་ཧར་ཝར་ཌི་སློབ་ཆེན་
དུ་སླེབས་པ་རེད་ལ། སློབ་གྲྭ་ཆེན་མོ་འདིས་འབུལ་ཐུབ་པའི་
མཐོང་གི་འཆར་ཡན་གྱིས་ཕྱུག་པའི་མཁས་དབང་ཞིག་ཡིན།
ལེགས་སྐྱེས་ནི་གནའ་བོའི་འཆར་ཡན་ཏེ། གཅིག་ལག་གཅིག
གིས་བརྒྱུད་ནས་སྤྲོད་པའི་མེ་འོད་ཆེམ་ཆེམ་ཀྱི་དཔལ་འབར་
ཡིན། འདི་ནི་ཉེན་ཁ་ཅན་གྱི་ལེགས་སྐྱེས་ཤིག་ཡིན་ལ། ལེགས་
སྐྱེས་འདིས་བསྐལ་བའི་མེ་བོ་ཆེ་མང་བོ་ཞིག་གི་མགོ་བསླངས་
མྱོང་། གལ་སྲིད་ང་ཚོ་ཉེན་ཁ་འདི་ལ་ཞེད་ན། ང་ཚོའི་ཆེས་འོས་
འཚམས་ཀྱི་གདམ་ཀ་ནི་སློབ་གྲྭ་ཆེན་མོ་ཚང་མ་སྒོ་རྒྱག་རྒྱུ་དེ་
རེད། འཆར་ཡན་ནི་ལེགས་སྐྱེས་ཤིག་ཡིན་ལ། ལེགས་སྐྱེས་འདི་
ནི་གྷི་རེ་སི་རྒྱལ་ཁབ་དང༌། ཧྥི་ལོ་རེན་སི་གྲོང་ཁྱེར་དང་ཝི་ནེ
299སློབ་གསོའི་དམིགས་ཡུལ།
སི་གྲོང་ཁྱེར་གྱི་རླབས་ཆེ་བའི་ཚོང་པ་ཁག་ལ་འབྲེལ་ཡོད་ལ།
ལེགས་སྐྱེས་འདི་ནི་ཧོ་ལན་ཌིའི་རིག་གཞུང་དང་དབྱིན་ཡུལ་
གྱི་སྙན་ངག་ལ་འབྲེལ་ཡོད། ཚོང་ལས་དང་འཆར་ཡན་གཉིས་
ཀ་མཉམ་དུ་གོང་འཕེལ་དུ་འགྲོ་བ་ཡིན། ལེགས་སྐྱེས་འདི་ནི།
གནའ་བོའི་ཨ་ཐན་གྲོང་ཁྱེར་གྱིས་བླངས་མྱོང་བའི་རྟག་བརྟན་
ཡུན་གནས་ཀྱི་རྒྱལ་ཁ་དེ་འདྲ་ཞིག་རང་ཉིད་ཀྱི་རྒྱལ་ཁབ་ཀྱིས་
ལེན་འདོད་མཁན་ཚོས་གསོལ་བ་འདེབས་འོས་པའི་གནས་
ཡིན།
“ཁྱེད་ཀྱི་འབངས་མི་ལ། བཙན་རྒྱལ་གྱི་སྙིང་སྟོབས་ལྡན་ཞིང༌།
གནའ་ནས་ད་བར་དུ། སྟོབས་ཀྱིས་དབང་དུ་བསྒྱུར་ཡོད།”
ཨ་མེ་རི་ཁའི་སློབ་གསོ་དེ་ཕུགས་བསམ་ཆུང་ཆུང་ཞིག་
གིས་ཚིམ་ཐབས་མེད།
300Enunciate:
བོད་འགྱུར་སློབ་གསོའི་ཀློག་དེབ།
དབྱིན་བོད་ཐ་སྙད་ཤན་སྦྱར།
གསལ་བསྒྲགས་བྱེད་པ།
en bloc:
གཞི་གཅིག་ཏུ།
Reiteration
བསྐྱར་ཟློས།
Discourse
བགྲོ་གླེང༌། གླེང་མོལ།
Digression
འཕྲོས་བཤད།
Genius
སྐྱེས་སྟོབས་ཀྱི་ཤེས་རབ།
Acquisition
ཐོབ་དངོས།
Prospect
རེ་བ། དམིགས་ཡུལ། འཚོལ་སྙེག
Slackness
སྐྱིད་ལུག
Quadratic Equation གྲུ་བཞིའི་སྙོམ་རྩིས།
Liberal Education
Pretention
གུ་ཡངས་སློབ་གསོ།
ཚུལ་འཆོས།
Idealism
Schools
Fallacy (fallacious)
སེམས་གཙོ་སྨྲ་བ། རྣམ་དག་སྨྲ་བ།
གྲུབ་མཐའ།
འཁྲུལ་རྟོགས། འཁྲུལ་ཤེས།
Technical Education ལག་རྩལ་སློབ་གསོ།
301སློབ་གསོའི་དམིགས་ཡུལ།
Libral Education
རིག་རྩལ་སློབ་གསོ།
Intellectual Education རིག་རྩལ་སློབ་གསོ། རིག་སྟོབས་སློབ་གསོ།
Theory and Practice
གཞུང་ལུགས་དང་ལག་ལེན།
Intellectual and Practice བློ་སྦྱོང་དང་ཉམས་ལེན།
Verbiage
Aptitude
Mind and Body
དགོས་མེད་ཚིག་ལྷག ཁ་སྟོང་ནང་གི་ཚིག་སྟོང་།
ནུས་པ། འཇོན་ཐང་།
ལུས་དང་སེམས་པ།
Thought and Action
བསམ་པ་དང་སྦྱོར་བ།
Deduction
France
Saint Augustine
Napoleon
Shakespeare
Moliere
Sophocles
Virgil
Induction
རྗེས་དཔག་རིགས་པ། རིགས་པ་ཁུངས་འདེད་པ།
ཧྥ་རན་སི།
འཕགས་པ་ཨོ་གྷ་སི་ཊིན།
གོང་མ་ནཱ་ཕོ་ལོན།
དབྱིན་ཇིའི་འཁྲབ་གཞུང་རྩོམ་པ་བོ་ཤེག་སི་ཕེར།
ཧྥ་རན་སིའི་སྤྲོ་གར་རྩོམ་པ་བོ་མོ་ལི་ཨེར།
གྷི་རེ་སིའི་སྐྱོ་གར་རྩོམ་པ་བོ་སོ་ཧྥོ་ཁི་ལེ་སི།
རོ་མན་གྱི་སྙན་ངག་པ་ཝིར་ཇིལ།
རིགས་འགྲེ་གཏན་ཚིགས་རིག་པ།
རིགས་འགྲེ་རིགས་པ། རིགས་པ་སྣེ་འདེད་པ།
302བོད་འགྱུར་སློབ་གསོའི་ཀློག་དེབ།
Exposition
འགྲེལ་པ། འགྲེལ་བཤད།
Proposition
བརྗོད་གཞི། རྩོད་གཞི། སྒྲུབ་བྱེད།
Defintion
ངེས་སྲོལ།
Axiom
སྤྱི་སྲོལ།
Theorem
Skill
Technique
གཏན་སྲོལ།
ནུས་རྩལ།
ཐབས་རྩལ།
Soul
བླ་སྲོག
Play
Enjoyment
Creation
Enjoyment of Creation
འཁྲབ་གཞུང་། ཟློས་གར།
སྤྲོ་སྣང་།
གསར་རྩོམ། གསར་གཏོད།
གསར་རྩོམ་གྱི་སྤྲོ་སྣང་།
Enjoyment of Relaxation ལྷོད་གཡེང་གི་སྤྲོ་སྣང༌།
སྔོན་འགྲོ། སྔོན་འགྲོའི་ཆ་རྐྱེན།
མཐུན་རྐྱེན།
ཕྱག་མཆོད་བྱེད་པ།
Antecedent
Adjunct
Enshrine
Recondite
Theorem
ངེས་སྲོལ། རྗེས་དཔག་ཚད་མ།
སྦས་དོན། ཡོངས་གྲགས་མིན་པའི།
303Formula
Trigonometry
Geometry
Analytical Geometry
Algebra
སློབ་གསོའི་དམིགས་ཡུལ།
སྤྱི་འགྲོས།
ཟུཪ་གསུམ་རྩིས་རིག ཟུར་གསུམ་རིག་པ།
དབྱིབས་རྩིས། དབྱིབས་རྩིས་རིག་པ།
དབྱེ་ཞིབ་རང་བཞིན་གྱི་དབྱིབས་རྩིས།
དབྱེ་ཞིབ་དབྱིབས་རྩིས།
ཚབ་རྩིས་རིག་པ།
ཊོམ། མི་མིང་།
Tom
Dick
ཌིག་ཁི། མི་མིང་
Harry
Chaucer
Black Death
Norman Arch
Perkin Warbeck
Behren’s Strait
ཧཱ་རེ། མི་མིང་།
ཆའོ་སིར། མི་མིང་།
གཉན་རིམས་ནག་པོ།
ནོར་མན་གྱི་བཟོ་སྐྲུན།
ཕེར་ཁིན •ཝར་བྷེག མི་མིང༌།
བྷེ་རན་མཚོ་འགག
Hamlet
ཧམ་ལེ་ཊིའི་སྒྲུང་།
Odysseus (Odyssey)
ཨོ་ཌེ་སེའི་གཏམ་རྒྱུད།
Hegel
Crusoe
ཁི་རུའུ་སོའེ།
མཚན་ཉིད་རིག་པའི་སློབ་དཔོན་ཧེ་གྷེལ།
མི་མིང༌།
304Montessori
Geometrical Property
Lucian
Hebrew
བོད་འགྱུར་སློབ་གསོའི་ཀློག་དེབ།
མོན་ཊེ་སོ་རིའི་སློབ་གསོའི་ལམ་ལུགས།
མཆན་འགྲེལ་དགོས།
དབྱིབས་རྩིས་ཀྱི་ཁྱད་གཤིས།
མཚན་ཉིད་རིག་པའི་སློབ་དཔོན་ལུའུ་ཤན།
ཧེ་བྷི་རུའུ། འི་མི་རིགས།
མགོ་རྙོག་ཀྱོག་ལམ།
Paul
Maze
Jig-saw Puzzle
མགོ་རྙོག་སྒྲིག་རིས།
འཕགས་པ་ཕཱོལ།
བསླབ་ཁྲིམས།
འཕྲིན་བཟང་གསུང་རབ།
The Law
Gospel
Benedictine
Plato
Pope Nicholas V
Jesuits
Xenophone
Aquirement
Newton
ཡེ་ཤུ་ཆོས་ལུགས་ཀྱི་བྷེ་ནེ་ཌིག་གྲུབ་མཐའ།
མཚན་ཉིད་རིག་པའི་སློབ་དཔོན་ཕི་ལེ་ཊོ།
ཡེ་ཤུའི་ཆོས་དཔོན་ནེ་ཁོ་ལཱ་ལྔ་པ།
ཡེ་ཤུའི་ཇེ་སུད་གྲུབ་མཐའ།
ཛེ་ནོ་ཧྥོན།
ཤེས་པར་བྱ་བ། ཤེས་པར་བྱ་བའི་གནས།
ཤེས་བྱའི་གནས།
ནེའུ་ཊོན།
305Darwin
Francis Bacon
Jabob's ladder
Truth
Discipline
Alexanderia
སློབ་གསོའི་དམིགས་ཡུལ།
ཌར་ཝིན།
དབྱིན་ཇིའི་བསམ་བློ་པ་ཧྥི་རན་སེ་སི •བྷད་ཁོན།
ཇཱད་ཁོབ་ཀྱི་ལྷ་ལམ་བགྲོད་པའི་ཐེམ་སྐས།
རྩ་བའི་རིགས་པ། གནས་ལུགས།
སྦྱོང་ཚན། སྦྱོང་བརྡར། སྒྲིག་ཁྲིམས།
གྲོང་ཁྱེར་ཆེན་མོ་ཨ་ལེག་ཛན་ཌེ་རི་ཡ།
Periclean, (related to Pericle) གནའ་བོའི་ཕེ་རི་ཁི་ལེ་སིའི་དུས་སྐབས།
Addison
དབྱིན་ཇིའི་ལྷག་རྩོམ་སྙན་ངག་པ་ཨ་ཌི་སོན།
Roger de Coverley
ཁོ་ཝིར་ལེའི་མི་དྲག
Aristotle
Methuselah
གནའ་བོའི་གྷི་རེ་སིའི་མཚན་ཉིད་
རིག་པའི་སློབ་དཔོན་ཨ་རི་སི་ཊོ་ཊེལ།
མེ་ཐུ་སེ་ལཱ།
དབྱིན་ཡུལ་གྱི་ཨོན་ཌེལ་སློབ་གྲྭ།
Oundle School
Sanderson (Frederick William Sanderson)
དགེ་རྒན་སན་ཌེར་སོན།
Battle of Marathon
མཱ་ར་ཐོན་གཡུལ་འགྱེད།
Lucretius
Tacitus
Roman Senate
རོ་མན་གྱི་སྙན་ངག་པ་ལུ་ཁི་རེ་ཊིའུ་སི།
རོ་མན་གྱི་ལོ་རྒྱུས་མཁས་པ་ཊ་སི་ཊུ་སི།
རོ་མན་རྒན་རབས་ལྷན་ཚོགས།
306Bacon
བོད་འགྱུར་སློབ་གསོའི་ཀློག་དེབ།
དབྱིན་ཇིའི་མཚན་ཉིད་རིག་པའི་མཁས་དབང་བྷད་ཁོན།
Hobbes དབྱིན་ཇིའི་མཚན་ཉིད་རིག་པའི་མཁས་དབང་ཧོབ་སི།
Locke
དབྱིན་ཇིའི་མཚན་ཉིད་རིག་པའི་མཁས་དབང་ལོག་ཁི།
Berkeley དབྱིན་ཇིའི་མཚན་ཉིད་རིག་པའི་སློབ་དཔོན་བྷེར་ཁེ་ལེའེ།
Hume
དབྱིན་ཇིའི་མཚན་ཉིད་རིག་པའི་མཁས་དབང་ཧུམ།
Mill
དབྱིན་ཇིའི་མཚན་ཉིད་རིག་པའི་སློབ་དཔོན་མཱིལ།
Cicero
Martin Tupper
རོ་མན་གྱི་མཚན་ཉིད་རིག་པའི་མཁས་དབང་སི་སེ་རོ།
དབྱིན་ཇིའི་རྩོམ་པ་བོ་མར་ཊིན •ཊུབ་ཕེར།
Terence
རོ་མན་གྱི་སྤྲོ་གར་འཁྲབ་གཞུང་རྩོམ་པ་བོ་ཊེ་རན་སི།
Plautus
རོ་མན་གྱི་སྤྲོ་གར་འཁྲབ་གཞུང་རྩོམ་པོ་བོ་ཕི་ལཱའོ་ཊུ་སི།
The banquet of Trimalchio ཊི་རི་མལ་ཆིའོ་ཡི་གསོལ་སྟོན།
Sheridan
དབྱིན་ཇིའི་སྤྲོ་གར་རྩོམ་པ་བོ་ཤེ་རི་ཌན།
Dickens
Babylon
དབྱིན་ཇིའི་བྱིས་སྒྲུང་རྩོམ་པ་བོ་ཌིག་ཁན།
གནའ་བོའི་གྲོང་ཁྱེར་ཆེན་མོ་བྷ་བྷེ་ལོན།
St. Perter’s (Cathedral)
འཕགས་པ་ཕེ་ཊེར་གྱི་ཆོས་ཁང་།
Wordsworth (William Wordworth) དབྱིན་ཇིའི་སྙན་ངག་པ་ཝོར་ཛི་ཝོར་
ཐི།
307སློབ་གསོའི་དམིགས་ཡུལ།
སྣང་བརྙན།
གནའ་བོའི་མེ་སོ་ཕོ་ཊ་མི་ཡའི་ཤེས་རིག་དང་རྒྱལ་ཁབ།
Vision
Mesopotamia
Egypt
ཨེ་ཇིབ།
Hiero of Alexanderia
Herodotus
Gilbert Murray
Plutarch
Archimedes
ཨ་ལེག་ཛན་ཌེ་རི་ཡ་ཡི་ཚན་རིག་པ་ཧིའེ་རོ།
གྷི་རེ་སིའི་ལོ་རྒྱུས་རིག་པའི་མཁས་དབང་ཧེ་རོ་ཌོ་ཊུ་སི།
དབྱིན་ཇིའི་གནའ་བོའི་རྩོམ་རིག་མཁས་དབང་གྷིལ་བྷེར་ཊིམུ་རེའི
གྷི་རེ་སིའི་གཏམ་རྒྱུད་རྩོམ་པ་བོ་ཕི་ལུ་ཊག
གྷི་རེ་སིའི་མཚན་ཉིད་རིག་པའི་མཁས་དབང་
ཨར་ཁིས་མེ་ཌེ་སི།
རོ་མན་གྱི་དམག་དཔོན་མར་སེ་ལུ་སི།
Marcellus
Euclid
གྷི་རེ་སིའི་རྩིས་རིག་མཁས་པ་ཡུག་ལི་ཌི།
Heath (T.H. Health)
དབྱིན་ཇིའི་རྩིས་རིག་ལོ་རྒྱུས་མཁས་པ་ཧེས་ཐི།
The Stoics
གྷི་རེ་སིའི་མཚན་ཉིད་རིག་པའི་སི་ཊིའེ་ཁི་གྲུབ་མཐའ།
Horace (Quintus Horatus Flaccus) རོ་མན་གྱི་སྙན་ངག་པ་ཧོ་རད་སི།
Function
Inverse Square
Differential Calculus
Rate of change
རྟེན་འབྱུང་གྲངས།
ལྡོག་སྐྱོད་རང་ཉིས་སྒྱུར།
འགྱུར་གྲངས་རྩིས་རིག
འགྱུར་ཚད།
308བོད་འགྱུར་སློབ་གསོའི་ཀློག་དེབ།
Sinx and Cosx
Element
Circumscribed Circle
Inscribed Circle
དྲང་རྒྱུད་དང་ལྷག་རྒྱུད།
རྩ་བའི་རིགས་པ།
ཕྱི་འབྲེལ་སྒོར་དབྱིབས།
ནང་ཕྲད་སྒོར་དབྱིབས།
Conic Section
སྒོར་སྙུང་འཁྱོག་ཐིག
Co-ordinate Goemetry
གནས་ཚད་དབྱིབས་རྩིས་རིག་པ།
Second degree equation ཐེངས་གཉིས་མཉམ་བྱ།
དབྱིབས་རྩིས་ཟླུམ་སྙུང་འཁྱོག་ཐིག
ཌེ་ཁཱ་ཊིའི་ཐབས་ལམ།
Geometrical conics
Directrix
གཞི་ཐིག
Cartesian Method
Projective Geometry
Cross Ratio
ཕོག་གྲིབ་དབྱིབས།
སྣོལ་བསྡུར།
Harvard (Harvard University)
The University of Salerno, Italy
Cambrdige City, England
ཨ་རིའི་ཧར་ཝར་ཌི་སློབ་གྲྭ་ཆེན་མོ།
དབྱི་ཏ་ལིའི་སཱ་ལེར་ནོ་སློབ་གྲྭ་ཆེན་མོ།
དབྱིན་ཡུལ་ཁམ་ཟམ་གྲོང་ཁྱེར།
Holland
Scotland
ཧོ་ལན་ཌི།
སི་ཁོ་ལན་ཌི།
309Socrates
སློབ་གསོའི་དམིགས་ཡུལ།
གནའ་བོའི་གྷི་རེ་སིའི་མཚན་ཉིད་རིག་པའི་
ཡབ་མེས་སོག་ཁི་རཱ་ཊེ་སི།
University of Paris ཕ་རེ་སི་སློབ་གྲྭ་ཆེན་མོ།
University of Oxford ཨོག་སི་ཧྥོར་ཌི་སློབ་གྲྭ་ཆེན་མོ།
Jefferson (Thomas Jefferson)ཇེ་ཧྥེར་སོན།
Puritan
Emerson (Ralph Waldo Emerson) ཨ་རིའི་འབོལ་རྩོམ་རྩོམ་པ་བོ་གྲགས་ཅན་
Lowell (Robert Lowell)
ཁྲིམས་གཙང་གྲུབ་མཐའ།
ཨེ་མེར་སོན།
ཨ་རིའི་དག་ཐེར་ཞིབ་དཔྱད་རྩོམ་པ་བོ་
གྲགས་ཅན་ལོའོ་ཝེལ།
Longfellow (Henry Wadsworth Longfellow) ཨ་རིའི་འཆར་ཡན་སྙན་ངག་ པ་
གྲགས་ཅན་ལོང་ཧྥེ་ལོའོ།
William James
ཨ་རིའི་མཚན་ཉིད་རིག་པ་དང་སེམས་ཁམས་རིག་པ།
སློབ་གསོ་རིག་པའི་མཁས་དབང་ཝི་ལིམ •ཇེམ་སི།
Florence
Vince
Athens
ཧྥི་ལོ་རེན་སི་གྲོང་ཁྱེར།
ཝི་ནེ་སི་གྲོང་ཁྱེར།
གནའ་བོའི་ཨ་ཐན་གྲོང་ཁྱེར།
310བོད་འགྱུར་སློབ་གསོའི་ཀློག་དེབ།
གཙོ་སྒྲིག་པ། ཕུར་ཆོས།
རྩོམ་སྒྲིག་པ། མགོན་པོ་རྡོ་རྗེ། ཚེ་རིང་བཀྲ་ཤིས།
སློབ་གསོའི་དམིགས་ཡུལ།
རྒྱུད་ལྟ ད་དཔ་མཛད། གང་
Acc. No.008389
B
©turce
Gyut
རྩོམ་པ་བོ། ཨལ་ཧྥེར་ཌི •ནོར་ཐི •ཝའེ་ཊི་ཧེད།
བོད་འགྱུར་ལོ་ཙཱ་བ། ཐེ་བྲག་བསྟན་པ།
ཡུན་ནན་རིག་རྩལ་དཔེ་སྐྲུན་ཁང་གིས་པར་དུ་བསྐྲུན།
2018ལོའི་ཟླ་བཅུ་བར་དཔར་གཞི་དང་པོ་བཏབ།
པར་འདེབས་བཟོ་གྲྭ། ཧྲིན་ཀྲིན་འོད་སྣང་པར་འདེབས་བཟོ་གྲྭས་པར་དུ་བསྐྲུན།
དེབ་ཚད། /890×1280/32
དཔར་གྲངས། 1-2000
དཔེ་རྟགས། 1SBN978-7-5496-0614-6
དཔེ་རིན། 40. 00
311● སློབ་གསོ་ཞེས་པ་ནི་ཤེས་བྱ་བེད་སྤྱོད་གཏོང་བའི་སྒྱུ་རྩལ་ལེན་ཐབས་ལ་ཟེར།
● བེད་སྤྱོད་གཏོང་མི་ཐུབ་པའི་ཤེས་བྱ་ནི་ཧ་ཅང་གནོད་འཚེ་ཅན་གྱི་ཤེས་བྱ་ཡིན།
ང་ཚོས་འབྲེལ་འདྲིས་བྱེད་ཡུལ་ནི་མིའི་སེམས་པ་ཡིན་པ་ལས། སྲོག་མེད་ཀྱི་བེམ་
པོ་མིན། ཡིད་ལ་མཚར་སྣང་སློང་དུ་འཇུག་པའི་ནུས་པ་དང་རྒྱུད་ལ་ལྟ་བ་ཆགས་
སུ་འཇུག་པའི་ནུས་པ། གནས་བབ་རྙོག་འཛིང་ཅན་ཞིག་ཁ་ལོ་སྒྱུར་བའི་ནུས་པ་
དང་། དམིགས་བསལ་གྱི་གནད་དོན་ལ་གཞུང་ལུགས་ཀྱིས་ལམ་སྣ་ཁྲིད་དུ་འཇུག་
པའི་ནུས་པ་སོགས། ནུས་པ་འདི་དག་ཚང་མ་གསོ་སྐྱོང་བྱེད་རྒྱུ་ནི་སློབ་གསོའི་
དམིགས་ཡུལ་གལ་ཆེན་དུ་ངོས་འཛིན་བྱེད་དགོས།
ISBN 978-754223513-8
9 || 787542
#: 40
235138